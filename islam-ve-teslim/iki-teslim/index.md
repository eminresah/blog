==========
İki Teslim
==========

:date: 2014-11-23 02:18:14 +0200

.. :Author: Emin Reşah
.. :Date:   <2013-10-02 Wed>

Herhangi bir şeyin bizi hakikate götüreceğine iman etmek gerek: Birinci
teslim. Ancak buna iman, hakikati bilerek olmaz, çünkü hakikati bilen
kişinin böyle bir imana ihtiyacı yoktur. İkinci teslim ise hakikati
bildikten sonraki teslim. Allah'a teslim oluyor.

Birincisi için telkin ve tebliğ lazım, ancak hangi yolun ikincisine
vasıl edeceğini bilmiyoruz. dış oluş birincisiyle ilgili ve iç oluşun bu
kadar çeşitli olması da bundan.

İkinci teslimin insanın varlığının zamana bağlı olmasından kaynaklanan
*paradoksları* mevcut. *Sende olmayanı bulamazsın*, o halde zaten sahip
olduğunu neden arıyorsun?

*Mu!*

Birinci teslim insana bir *context* veriyor: Hakikatin kendini ifade
edebileceği bir hayat. Ancak hakikatin her nesne üzerinde ışıyabileceği
de söylenir, peki o halde birinci teslime neden ihtiyaç var?

İnsanın bir lisanı bilmesi nasıl olur da düşünmesine yol açar? Düşünmeyi
bilmeyen nasıl dil öğrenebilir? Dil öğrenenin, öğrenmeden de
düşünebileceğini söyleyemez miyiz?

Bölünmüş insan, ihtilaf karşısında bölünür. Anasıra bakıp, ilişkilerini
keşfetmeye çalışır ve *bilmeyen ne bilsin bizi* dediğinde bilginin
zamanın kulu olduğunu düşünür. Zamanın kölesi olanın hakikat veya
tanrılık taslaması ise komik.

Birinci teslim zamanın içine, ikinci teslim zamanın ötesine teslim.
*Sende olmayanı bulamazsın* ama zaman seni senden uzaklaştırıp dururken,
nasıl olur da bulduğunun senin olduğunu iddia edebilirsin?
