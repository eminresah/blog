-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/18518011784/ilham-ve-yazar)

### [İlham ve Yazar](http://eminresah.tumblr.com/post/18518011784/ilham-ve-yazar)

Bunu Risale-i Nur'da, yazarın değil, kitabın kendisi için *bizatihi
zamanın kutbu* denildiğini okuduğumda düşündüm. Büyük eser olma
*gayretinde* olanın, yazarından bağımsız bir kişiliğe bürünmesi şart
görünüyor. Homeros'un ilham perisi *Muse'lere* atıfta bulunduğu gibi,
dini eserlerin bilhassa *kriptik* olmayı seven kimisi de Allah'ın
ilhamına atıfta bulunuyor.

Buna *olur* veya *olmaz* diyebilecek değilim. Ancak *kendi eliyle
yazdığını, bu Allah katındandır diyerek az bir ücrete satan* kimselerden
olma riski varsa, yazdığının yükünü omzunda taşımanın daha doğru
olduğunu düşünüyorum. Yazdığı kitaba *Allah'ın ilhamıyla yazılmıştır*
demek ve bu sayede itibar aramak, trafik polisi kırmızı ışıktan
çevirdiğinde *ben başbakanın oğluyum* demeye benziyor. Başbakanın oğlu
olmayı hakeden adamın zaten kırmızı ışıkta geçmeyeceğine, geçerse de bu
yaptığının böyle bir itibarı olmayan kimseden bir farkı olmadığına
inanıyorum. Edep sahibi kişi, yanlış yaptığında *ben falancanın oğluyum*
demek yerine, hatasının faturasını yüklenebilendir. O sebeple *ilham*
varmış, yokmuş; metni ve yazarı incelerken gerçek bir fark yaratmaz.
İnsan ilahi ilhamla yazsa da, bu ilhamdan başkalarına bahsetmesi şart
değildir.

Vahiyle ilhamın arasındaki fark da bu olmalıdır. Vahiy kendisinden
bahsedilmesini şart koşar. Bunun için de kişiye *Cibril-i Emin*
vasıtasıyla, reddedemeyeceği bir şekilde geliyor olmalıdır. Kitab-ı
Mecid'in *ben ilhamla yazıldım* değil, *ben Allah'ın sözüyüm* demesinde
de bu fark vardır. Kitap, bir yazarın arada ilhamla yazdığı değil,
kendisine geleni etrafına *okuduğu* bir kitaptır.

Yeri gelmişken ilk ayet *oku*, *eline birkaç kitap al da oku* değil,
*etrafına bunları oku* anlamına gelir ama ne hikmetse ayetten
bahsedenlerin çoğu *Kur'an'dan başka her şeyi oku* demeye getirirler.

Şahsen, ilhamlı kitapların hiçbirinde aklıma gem vuracak bir değer
görmedim. Faydalanmış olabilirim, yine de bunun sınırlı olduğunu da
biliyorum; Kitab'a bakıp secde eden başım, bu kitaplara bakıp *hmm,
olabilir ama olmayabilir de* diyor sadece.

[March 01,
2012](http://eminresah.tumblr.com/post/18518011784/ilham-ve-yazar)

[0
comments](http://eminresah.tumblr.com/post/18518011784/ilham-ve-yazar#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyHFmc_8)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918833&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE4NTE4MDExNzg0XC9pbGhhbS12ZS15YXphciIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=FILHAHLDJD&K=b056269d0f4eef50584b474da560c6428e657bbee0cb1ea8a67fa55ef483e7d3&R=)

![](https://px.srvcs.tumblr.com/impixu?T=1434918833&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xODUxODAxMTc4NFwvaWxoYW0tdmUteWF6YXIiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxODUxODAxMTc4NCIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=IMFFDJJFGC&K=0bb0423c86c13148bd7d8d77547c3c5123ae1504f72aca599762a4f768ef613c&R=)

