<?xml version="1.0" encoding="UTF-8" ?>
<!DOCTYPE html PUBLIC "-//W3C//DTD XHTML 1.0 Strict//EN"
	"http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">

<head>
<title>3191824719.html</title>

</head>

<body>

<ul>
<li><a href="/">Home</a></li>
<li><a href="/mobile">Mobile</a></li>
<li><a href="http://eminresah.tumblr.com/rss">RSS</a></li>
</ul>

<h1><a href="/">Linkler ve Alıntılar</a></h1>

<p><a href="http://eminresah.tumblr.com/post/3191824719/senai-ve-ticaret">Text</a></p>

<h3><a href="http://eminresah.tumblr.com/post/3191824719/senai-ve-ticaret">Senai ve Ticaret</a></h3>

<p>Bal her zaman sirkeden çok talep görür, öyle başlayalım.</p>

<p>Eğer Allah bana <em>falanca kulumu ne yapayım?</em> diye sorsa, hiç düşünmeden
<em>cennetine al</em> derim, çünkü insan zayıftır, sapıtması kolay, nefsinden,
çevresinden, dünyadan, şeytandan gelen ayartıcısı çoktur. Gerçekte pek
zavallı bir yaratıktır ve onu yaptığı sonlu yanlışları, ne kadar büyük
olursa olsun sadece bu küçük ve zelil <em>dünya kadar büyük olabilecek</em>
yanlışların Allah'ın rahmeti karşısında hükmü yoktur. Dahası Allah'ın
cenneti geniştir ve birimiz gidince diğerini almayacak değildir. Belki
benim de <em>şansım</em> bu sayede yükselir.</p>

<p>Yine de, <em>falancayı ne yapayım?</em> diye bana sorulacağını sanmıyorum, o
sebepten <em>bana pek güvenmeyin.</em></p>

<p>Bu yazı herkesin bildiği (benim bile bildiğim) <em>müteveffa</em> hakkında
değil, velakin yukardaki soru onun için sorulsa, aynı cevabı onun için
de verebilirim. Sırf bir insanın iyiliğinin ve kötülüğünün hesabını
yapmaya kalkışmamak için bile, düşünün, bir insanın hayatı boyunca
yaşadığı her anı, her sözü, her fiili değerlendirmeye alıp böyle bir
kararı vermenin güçlüğü bile, sadece merhamet genişliğinden değil, sırf
üşengeçlikten bile, <em>cennete gönderiverin</em> dememe yeter.</p>

<p>Mevzu <em>o</em> değil.</p>

<p>Mevzu hakkında konuşanlar da değil. Neticede o konuşanlar da zayıf insan
kategorisine dahil, ne yapsın adam, <em>ticaretini</em> dedikodudan yapıyorsa
ne yapsın?</p>

<p>Mevzu, bu ikisi de değil, mevzu ondört asırlık bir gelenek olarak
İslam'ın bu <em>fars</em> içindeki rolü.</p>

<p>Bu ülkede garip bir dini anlayış var, yukardakini <em>müslüman olmaya
çalışan</em> biri olarak söylüyorum, yani benim Ateist'in de, günahkarın da,
bu konularda herhangi bir fikri olmayanın da <em>benimle aynı safta</em>
Allah'ın rahmetine kavuşmasına bir itirazım yok, şahsen kendimi
kurtarırsam, başka <em>kimlerin de</em> kurtulduğuyla ilgilenmiyorum. Allah'ın
rahmetinin şu an müşterisini memnun etmekte olan fahişeyi, müslümanların
inançlarıyla nasıl dalga geçebileceğinin hesabını yapan kafiri,
kurbanlarının kanını içen katili <em>de</em> kapsamış olması, rahmetin
<em>ucuzlaması</em> demek değil benim için. Neticede <em>teslim olmuş</em> insanın
rabbinin kimi kimden üstün tuttuğunun hesabını rabbine bırakması
beklenir.</p>

<p>Bu hesabı yapmanın Azazil'i Şeytan yaptığını hatırlamak da zor değil.</p>

<p>Velakin, yeryüzündeki müslümanların Allah'ın işini Allah'a bıraktıktan
sonra yapmaları gereken işler var. Neticede, evet, belki bunları yapsak
da, yapmasak da Allah bize rahmet eder, bilemiyoruz, yine de müslüman
olmanın getirdiği bir kimlik, bir emanet, bir vazife var. Şahsen bugünkü
müslümanların haline bakıp, <em>ben müslüman değilim</em> demenin de makul bir
yol olduğunu düşünmüyor değilim, yine de yazının bundan sonrası, hani,
nasıl derler, bu emanetin sahibi, bu yolun bekçisi insanlara yönelik.
Senai Demirci de onlardan biri, <a href="http://www.haber7.com/haber/20110206/Defneyi-Hincaldan-daha-iyi-bilen-birini-biliyorum.php">konu üzerine
yazısıyla</a>
benim bu çiziktirmelerime ilham oldu.</p>

<p>Zamanımızda iyi bir insan olmak için müslüman olma şartı yoktur, evet,
ancak her iyi insanın da müslüman olma, müslümanlaştırılma, bilhassa
öldükten sonra müslüman edilme şartı yoktur. Müslümanlık eğer sadece
lalettayin bir <em>yaratıcı güce</em> inanıp, arada sırada ondan bir şeyler
istemek olsaydı, belki, buna uyan çok insan var, ama hayır, biz ne bu
dini getiren peygamberin uygulamasında, ne onun kitabında <em>bir tanrıya
inanın da neye inanırsanız inanın</em> tarzı bir yaklaşım görmüyoruz.</p>

<p>Bilakis, Allah'ın Resulü, ümmetinin aynı <em>yaratıcı güce</em> inanan diğer
dinlerden bile ayrılmasını, onlara benzememesini şart koşuyor, Allah'ın
kitabı, kafir ve münafıklara lanet ediyor ve geçmişte söyledikleri için
canını vermekte beis görmeyen müslümanlar, bu konularda pek de
<em>hoşgörülü</em> değiller. Çünkü, evet, her ne kadar tüm bu yaratılış
meselesinin ardındaki hakikate vakıf değilsek de, kendi vazifemizi,
rolümüzü hakkıyla oynamakla mükellefiz.</p>

<p>O rol nedir? O rol doğruya doğru, eğriye eğri demek ve insanları
kötülükten ve <em>fena hallerden</em> iyiliğe çevirmeye çalışmaktır. Ancak bunu
elimizdeki kriterleri esneterek, hayatı boyunca İslam'ı ve onun
değerlerini ciddiye almamış insanları <em>İslam adına</em> takdis ederek, ve
<em>zamanın tahribinden nasiplenmiş</em> insan evlatlarının sorumluluğunu silip
atarak yapamayız. Dedik ya, buraya önemli olan, ahirette kimin nereye
gittiğinden çok, bu <em>mukaddes emaneti</em> kimin nasıl taşıdığı.</p>

<p>Açık ifade etmek gerekirse, bugün, müslüman olduğuna dair bir gayret
içinde olmayan kimseyi <em>müslümanlaştırmanın</em>, ne o insana, ne
müslümanlara, ne İslama faydası olduğunu düşünüyorum. Kişinin, evet,
imanı kendiyle rabbi arasında olabilir, gizli olabilir, biz bilmiyor
olabiliriz, ancak mesele bilgisi, görgüsü, anlayışı <em>fani</em> insanlar
olarak bir karar vermek, Allah'ın emanetini <em>fani</em> insanlar olarak
taşımak, <em>fani</em> insanlar olarak <em>fani</em> insanlara devretmek. Allah bizden
kendi yerine karar vermemizi değil, ama kendi kararımızı hakkıyla
vermemizi bekliyor.</p>

<p>O kararı da, açıkçası <em>şahsım adına</em> böyle, zahire bakarak veriyorum.
Hayatı boyunca İslam'a dair herhangi bir fikri olmamış, bilakis onu
gerilik olarak, ayakbağı olarak, utanılacak bir şey olarak görmüş,
neticede yedinci yüzyılda Arap memleketlerinden bir yerde <em>zuhur etmiş</em>
peygamberin söylediklerini, dünyanın herhangi bir yerindeki herhangi bir
insanın söylediklerinden daha fazla ciddiye almayacak insanları,
öldükten sonra, önüne köpeği getirsen ekmek parası için cenaze namazını
kılacak <em>imamların şanı için</em> müslüman etmek, insanlara şirin gözükmek
için o emaneti satmaktır.</p>

<p>Bir de şu tarafı var, hayatı boyunca kendini müslüman görmemiş bir
insana, müslüman cenaze töreni yapmak her şeyden önce ölene saygısızlık
değil midir? İnanmadığı, ciddiye almadığı bir dinin üstünde kargacık
burgacık yazıların olduğu kirlenmiş yeşil örtüsüne sarılmış bir tabuttan
daha iyisini haketmiyor mu ölüler? Bir müslüman, hıristiyan adetlerine
göre gömülmek ister mi? O halde neden müslüman olmayanları zorla
müslüman yapıp, sonra sanki İslamın kurallarıyla çok bağlılarmış gibi
dedikodularını yapıyoruz? Durduk yerde günah değil mi? <em>İnandığı şekilde
yaşadı, inandığı şekilde öldü, bizim derdimiz değil</em> demek bu kadar mı
zor?</p>

<p>Açıkçası İslam tarihi bundan çok daha müphem konular üzerinde
birbirlerini tekfir eden insanlarla dolu, misal Kur'an'ın yaratılmış
olup olmadığı konusu, ki ne burada konuştuğumuz kadar bariz bir konudur,
ne de bu kadar nakli örnek bulabileceğiniz bir konudur ama <a href="http://www.sorularlaislamiyet.com/index.php?s=article&amp;aid=13061">birileri bu
işleri <em>gereğinden fazla</em> ciddiye
almış</a>,
ve bu sebepten eziyet görmüş ve cefa çekmiş. Bugünse, bazı müslümanların
tek derdi insanlara şirin gözükmek, “bak böyle iyi müslümanlar da var”
dedirtmek, bu sayede birilerinin <em>imanını</em> kurtarmaya çalışmak.</p>

<p>Bu son kısım gerçekten garip, Demirci'nin yazısını okuyunca düşündüm, bu
yazı kimin için yazılmış diye. Müteveffa için yazılmadığı kesin, ona
artık bir faydası olmaz, onun hakkında yazanlar için yazılmadığı da
kesin, Hıncal'ın etkileneceği de bir yazı değil, ancak tribünlere
yarayan, kendini müteveffaya fazla kaptırmış, ama ölümün soğuk yüzüyle
aniden karşılaşıverince ölüsüne bir cennet aramak zorunda kalanlar için
yazılmış gibi duruyor, biraz da benim gibi <em>fani</em> aklıyla konu üzerinde
ahkam kesenler… Eh, evet, müteveffayı en iyi Allah bilir, ancak Hıncal'ı
da, Senai'yi de, Emin'i de en iyi Allah bilir. Burada bir sürpriz yok,
sürpriz bu bilinemezliği insanların aradığı <em>kurtuluşa</em> çevirme
mahareti…</p>

<p>Diyecek ki biri, <em>mensubu olduğunuz bilimsellik ve rasyonellik dinine
göre müteveffanın ömrü sona ermiş, toprakta çürümeye terkedilmiştir,
müteveffa ölümden sonra hayat gibi saçmalıklara inanmazdı, ol sebepten
de bir cennet bulup da onu sığıştırmak hatırasına saygısızlık olur</em> ama
tabii ki, bu yürek, bu netlikte konuşacak yürek yok memlekette; onun
yerine, ölmüşün üzerinden nasıl bir ticaret yürütürüz, nasıl olur da
kendimizi daha şirin gösterir, <em>suya hasret çöl gibi imana hasret
kalplere</em> nasıl ulaşırız, bunun derdinde.</p>

<p>Ne için? İstikrar bozulmasın, düzen biraz daha devam etsin, insanlar
adları Ateistken kötülük işlemek yerine, müslümanken kötülük işlesin,
ikiyüzlülük biraz daha artsın, İslam biraz daha kişiliksizleşsin,
insanlara <em>doğru ol</em> demek biraz daha zorlaşsın, <em>benim kalbimi Allah
biliyor</em> demek her haltı karıştırmak için bahane olsun, falan filan…</p>

<p>Din sözkonusu olduğunda bütün yolların hedefi, insanları kötülükten uzak
tutmaktır ve evet, ölünün arkasından konuşmak kötülüktür. Demirci'nin
yazısı hitap ettiği kişilerdeki bu kötülüğü engellemeye çalışıyor, yine
de bunu öyle bir şekilde yapıyor ki, insanı aptallaştıran, donuklaştıran
o üslup sadece ölüler hakkında değil, yaşayanlar hakkında da konuşmayı
engelliyor.</p>

<p>“Günahkârın günahının lafını etmek, günahkârın günahından daha ağır bir
günahtır.” diyor mesela, Allah'ın kitabıyla dalga geçer gibi. Evet,
belki maksat ölmüş kişinin günahı, ancak ifade öyle ki hiç bir insana
<em>günahkar</em> diyemezsiniz bundan sonra…</p>

<p>“Ölü, kim olursa olsun, muhteremdir, saygıyı hak eder” derken, ölünün
tüm yaptıklarını takdis ediyor. “Sınanmadınız, bilemezsiniz belki siz de
işlersiniz” derken insanlara “günahkara dokunmayın” diyor.</p>

<p>Hayır, İslam'da işler “günahkara dokunmayın"la değil, “günah işleyene
dokunun, siz işlerseniz birileri de size dokunsun"la yürür; burada, İsa
Mesih'in "ilk taşı günahsız olan atsın” demesinden, dinlerinden ahkama
dair tüm dini kuralları sıyırıp atan Hıristiyanları görüyorum ben,
“kötülüğü gücünüz yeterse el ile, yetmezse dil ile düzeltin” diyen
peygamberi değil.</p>

<p>“Allah’ın hatırına susmak, Allah’ı hatırlamanın en samimi işaretidir.”
derken, aslında, gıybetten değil, tüm dini literatürden bahsediyor gibi.
Eğer biz bu arkadaşların <em>Allah hatırına</em> güçlülere, yani Birleşik
Devletler'e, T.C.‘nin sahiplerine, müslümanları putların önünde
dikenlere, müslümanlara dininden dolayı eziyet edenlere karşı
konuştuklarını görseydik; onları bu konuda daha samimi bulurduk, ama
verdikleri akıllar, gelip, nedense müslümanın <em>modern hayata uyumsuz</em>
taraflarını tıraşlamak için; sonunda da, evet, kafire şirin görünürsek,
onlar da belki müslüman olur…</p>

<p>Tabi, onlar da bu yazıdan akan vıcık vıcık kokuyu hiç almamış, buradaki
<em>omurgasızlık tebliğini</em> hiç anlamamıştır, zaten onlar da Senai'nin
böyle bir hoşgörüsünü bekliyordu, kesin, yüce dinimiz İslam'ın ne müthiş
insanlar yetiştirdiğini görüp, gözyaşları içinde ihtida etmişlerdir.</p>

<p>Bahsettiği barlarda geceleyen biri olsam, bu yazı benim içimi
Uluç'unkinden daha çok acıtırdı. Garip bir ticaret kokusu, garip bir
tribünlere oynama, ölünün üstünden edebiyat parçalama… Ne olacak, kime
şirinlik yapıyorsun?</p>

<p>Zamanımızda, evet, herkesin dini kendine olduğuna göre, ben de şöyle
diyorum: Allah'a, Resulüne ve ahiret gününe inandığını ibadetinden,
halinden, tavrından ve sözünden açıkça bilmediğim hiç kimseyi <em>müslüman</em>
olarak kabul etmeyeceğim; Allah müslüman olmayan için dua edilmesini
yasakladığından onlar için dua etmeyeceğim ve onların cenazelerini
cenazem olarak görmeyeceğim, namazlarını kılmayacağım ve yaptıklarını
müslüman işi addetmeyecek, söylediklerini müslümandan sadır olmuş olarak
dinlemeyeceğim. Eğer bu beni kafir yapıyorsa, evet, açıkça söylerim ki,
onlar müslümansa, ben değilim.</p>

<p>Bunu yapamayacak omurgasız adamları da din konusunda ciddiye
almayacağım. Onlar kendilerine tevdi edilmiş emaneti, insanların, çağın,
çeşitli menfaatlerin gönüllerine daha güzel gelmesinden dolayı doğru
şekilde taşıyamıyorlar. Ben daha doğru taşıdığımdan değil, onları örnek
almanın beni daha doğru yapmayacağından, artık onları, din
anlayışlarını, din adına yaptıkları konuşmaları ciddiye almayacağım.
Kendilerine uydurdukları hayali misyonlarının Allah'ın <em>planında</em> ne
yeri olduğunu bilmiyorum, ancak biliyorum ki, Allah omurgasızlığı
emretseydi, önce Resulüne emreder ve onu eziyet çekmekten korurdu.</p>

<p>Şu da bir zamandır nereye yazsam diye düşündüğüm vasiyetimdir: Öldükten
sonra namazımı, para karşılığı namaz kıldıran birine kıldırmayın; hiç
kılınmasa bile herhangi bir cesedin namazını kılabilecek adamın
kıldırmasından yeğdir. Tabutuma o kirlenmiş yeşil kumaşı örtmeyin, beyaz
bir çarsaf bulup sarın, yoksa çıplak kalsın. Mezar taşıma da sadece asli
harfleriyle ilk ismimi yazsınlar, ne tarih, ne başka bir süs…</p>

<p><a href="http://eminresah.tumblr.com/post/3191824719/senai-ve-ticaret">February 09,
2011</a></p>

<p><a href="http://eminresah.tumblr.com/post/3191824719/senai-ve-ticaret#disqus_thread">0
comments</a></p>

<p><a href="http://eminresah.tumblr.com/post/3191824719/senai-ve-ticaret#notes">1
note</a></p>

<p>Posted by <a href="http://eminresah.tumblr.com/">eminresah</a></p>

<p><a href="http://tmblr.co/ZWS1Oy2_Fs5F">∞ Short URL</a></p>

<p><a href="http://erblog.disqus.com/?url=ref">View the discussion thread.</a></p>

<ol>
<li><a href="http://eminresah.tumblr.com/" title="Linkler ve Alıntılar"><img src="http://38.media.tumblr.com/avatar_06c8562d8d9e_16.png" alt="" title="" /></a><a href="http://eminresah.tumblr.com/" title="Linkler ve Alıntılar">eminresah</a>
posted this</li>
</ol>

<p>© <a href="/">Linkler ve Alıntılar</a>. All Rights Reserved.</p>

<p>Powered by <a href="http://tumblr.com">Tumblr</a>. <a href="http://www.tumblr.com/theme/10820">Lightweight
Theme</a> by <a href="http://arturkim.com">Artur
Kim</a></p>

<p><img src="https://px.srvcs.tumblr.com/impixu?T=1434918865&amp;J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzMxOTE4MjQ3MTlcL3NlbmFpLXZlLXRpY2FyZXQiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&amp;U=KOCMHACLDC&amp;K=5070269d316cd70d7b049af45ba182996dc0c994a8949a4741767dc28c253d67&amp;R=" alt="" title="" /></p>

<p><img src="https://px.srvcs.tumblr.com/impixu?T=1434918865&amp;J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8zMTkxODI0NzE5XC9zZW5haS12ZS10aWNhcmV0IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMzE5MTgyNDcxOSIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&amp;U=EEEFDFPABD&amp;K=9f2357b1e99f4e572004b49cbba61b2a654c878c7232a4f262940598f549a7d5&amp;R=" alt="" title="" /></p>

</body>
</html>
