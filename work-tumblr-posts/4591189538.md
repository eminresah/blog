-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/4591189538/capras-k)

### [Çapraşık](http://eminresah.tumblr.com/post/4591189538/capras-k)

Çapraşık bir adamım, ne dediğim belli değil. Net olmak istedikçe ifadem
bozuluyor. Kendimi kelimelerin elinden kurtarmaya çalışırken, bir
sineğin örümcek ağından kurtulmaya çalışması gibi, ona yeniden
sarılıyorum, yeniden, yeniden.

Net bir fikrim olmasını, hayaller peşinde koşmayı, mesela milletvekili
olmayı istemeyi, yazar olmayı istemeyi, entelektüel olmayı istemeyi
diliyorum, belki diyorum, böyle net hedeflerin olsa, net fikirlerin, net
sözlerin, net kimliğin ve net bakışların olur.

Bakışlarım bile, evet, iki gözümün dünyayı farklı açılardan görmeye
çalışmasıyla malül.

Net hedefler koymaktan ne zaman vazgeçtiğimi bilmiyorum.
Gerçekleşmediklerinden mi? Sanırım hayır. Belki gerçekleştiklerini
gördükçe.

Yazar olmak istesem, olabilirim, milletvekili de olabilirim, belki
başbakan bile olabilirim, bunların hepsinin bir bedeli var, bazen
zamanını, bazen ruhunu satmak gerekiyor ama asıl bedel, *gerçekte*
olabileceğin şeyleri olamayışın. İnsanın sadece *tek bir şey*
olabileceğini ve bunun için ödediği bedelin *diğer şeylerden vazgeçmek*
olduğunu gördüğümde, belki de, net hedefler koymaktan vazgeçtim.
Olabileceğim şeylerin ne olduğu pek de umurumda değil, sonunda bana
başka şeyleri kaybettirecekler ya.

İnsanoğlu ölmek istemiyor, hedeflerin sonu gelmiyor çünkü, hedeflerin
varsa, çoğu psikolog intihar eğiliminin olmadığını düşünüyor, hedefler
bir arabanın atı gibi bizi sürüklüyor, onlar olmasa teker dönmeyecek.

Ama beni sıkıyor hedefler; *her ne olursa olsun* istediğim pek az şey
var, beni heyecanlandıran; bunlar maddi değil, arabam olsun istemiyorum,
insanların saygısı veya ihtiramı değil, bir profesörlük veya toplumda
daha muteber bir yer edinme ilgimi çekmiyor, toplumu ne ki, itibarı ne
olsun; diğer tüm ilgi türleri de garip geliyor, etrafım
kalabalıklaştıkça insanların anlayışsızlığına daha çok şahit oldum ve o
sebepten kaçıyorum hemen; daha çok bilmek de artık ilgimi daha az
çekiyor, ne olacak, alt alta referansları yığınca inanacaklar mı bana?

Fersah fersah öteler, beni kollarınıza alın.

Yeryüzünden hatıra isteyenler olmuş muydu beni buraya gönderirken
bilmiyorum ama bildiğim pek de mutlu bir turist olmadığım ve hatıra
cinsinden sadece bulutları ve ağaçları anlatabileceğim.

[April 14, 2011](http://eminresah.tumblr.com/post/4591189538/capras-k)

[0
comments](http://eminresah.tumblr.com/post/4591189538/capras-k#disqus_thread)

[3 notes](http://eminresah.tumblr.com/post/4591189538/capras-k#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy4Hf-uY)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918915&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzQ1OTExODk1MzhcL2NhcHJhcy1rIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=LMEKBLNNFP&K=4ea9939efc756507959eb184e1425a3974c2742fb07ffd61e401a67be7b4f410&R=)

![](https://px.srvcs.tumblr.com/impixu?T=1434918915&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC80NTkxMTg5NTM4XC9jYXByYXMtayIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjQ1OTExODk1MzgiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=OKJJABEMAG&K=f3290661cd5bef2df13fad085c869708190f51ac22656f6c4705b75234b7f694&R=)

