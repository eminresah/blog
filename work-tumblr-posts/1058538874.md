-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/1058538874/iman)

### [İman](http://eminresah.tumblr.com/post/1058538874/iman)

Sorun çok zaman *imanlıların* neler yapmaya muktedir oldukları değildir,
sorun iman edilecek fikirdir. İmanı bilmeyenlerin *inandık* demeleri
gibi değil, varlığını keşfettiren bir iman…

Böyle bir iman, açıkçası, bende yok, eski günlerde var sanıyordum ama
artık yok, herhangi bir fikre ve düşünceye tüm varlığımı bağlayacak
kadar çok derinden bağlanmıyorum ve bağlanmak istesem de böyle bir
fikrin varlığından emin olamıyorum.

Her ne kadar son zamanlarda hayli *dindarane* bir şeyler söylüyorsam da,
hayır, aslında uzun zamandır içinde olduğum durum şu: İslam benim için
çocukluğumun, milletimin, etrafımın dini ve en iyi bildiğim… *Başka bir
toplum içinde yaşamış olsaydım müslüman olur muydum* sorusunun cevabı
muallakta benim için ve doğrusu İslam'ın ilk devrindekiler hariç, örnek
alınacak fazla müslüman görmüyorum ve o sebeple bu soruya bakıp evet
demek benim için hayli zor.

*Peki neden müslümansın?* diye soracaklar çıkacaktır, doğrudan bir
panteist olmak veya teosofist düşünceler geliştirmek de mümkünken ve
kendimi *dinden bağımsız* görmek gayet rahatken, neden müslüman olmak?
Bu soru, gerçekte son on yılın sorusu benim için ve cevabını çok zaman
*Allah'ın inayeti* şeklinde veriyorum, mantıklı bir sebebi yok zira,
kalbi sebepler.

İslam hakkında, onun ne olduğu, gerçekte hükümlerinin nasıl olduğu
hakkında çok tartışmalar yapılabilir, benim de bir zamanlar -sadece
kendim için- geliştirmeye uğraştığım bir fıkıh usulüm vardı, Kur'an'ın
düz anlamı, Kur'an'ı açıklayan Sünnet, Doğruluğundan Emin Olunan (yani
herhangi bir dünyevi menfaat uğruna sözünü yamultmayacak) Ulema'nın
Sünnet ve Kur'an tefsiri ve Maslahat, yani içinde bulunulan durumda
insanların en faydasına olan hükümler. Ancak bu bile gereğinden öte
karmaşık geldi, peşini bıraktım.

Şimdi, sorunun aslına dönersek, neden eskiden iman ettiğin gibi iman
etmiyorsun? Bir yandan, aslında bunun basitçe nefsimin bir oyunu
olduğunu düşünüyorum, bir yandan da iman edenlerin de pek imanlı
olmadığını… Eskilerin sözleri üzerimde sadece *arkeolojik* tesir
yapıyor, Gazali başka bir dünyanın adamı ve Hz. Peygamber'in bizim bugün
boğuştuğumuz meselelerden haberi var mıydı bilmiyorum, evet insanlar
değişmiyor diyoruz ama araçlar değiştiğinde insanları da değiştiriyor,
yoksa benim şu askeriyedeki çocuklarla her manada anlaşabilmem lazımdı
ama kullandığımız araçlar -ki siz buna dili, şu elimdeki bilgisayarı,
bilgiyi, görgüyü falan katabilirsiniz- farklı olduğunda, kişiliklerimiz
de farklı oluyor. İnsanın araçtan masum hale gelmesi mümkün olmadığına
göre, dinin de araçtan masum hale gelmesi mümkün değil. Araçlar
değiştiğinde, ki bu araçlara şimdi bir de *bilim* eklenebilir, dinin de
değişmesi şart hale geliyor.

Değişiyor zaten, çaktırmadan, yavaş yavaş… İşte o sebepten, iman ettiğim
hakikatin gerçekten hangi hakikat olduğundan emin olamıyorum, varlığıma
nüfuz eden bir hakikat olmasını istiyorum ancak kendisinde yok olacak
bir *ruh* göremiyorum.

[September 03, 2010](http://eminresah.tumblr.com/post/1058538874/iman)

[0
comments](http://eminresah.tumblr.com/post/1058538874/iman#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy-60Lw)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918709&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzEwNTg1Mzg4NzRcL2ltYW4iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=HCCMKCPDBM&K=db0e30395f956cac0b96588562cb662ad9dc5072d259bd132a44f132bcaf8c15&R=)

![](https://px.srvcs.tumblr.com/impixu?T=1434918709&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMDU4NTM4ODc0XC9pbWFuIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTA1ODUzODg3NCIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=PECCAAJDPK&K=e646a417cc99921a47d93feb6cf2c0c9d357bcf0120f449f58a04cb1d26bbe62&R=)

