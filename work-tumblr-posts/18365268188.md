-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/18365268188/kader-cizikleri)

### [Kader Çizikleri](http://eminresah.tumblr.com/post/18365268188/kader-cizikleri)

\# Kader Çizikleri Çizilmiş bir resmin seyreder gibi yaşamak, anlattığı
manzara ne olursa\
olsun, bir resmi ne kadar zevkle izlersen, hayatı da öyle\
izleyebilirsin. Kendi hayatın olması, manzaranın kötü olması, renklerin\
uyumsuz olması aldığın zevke engel değil.

Kimisi fırçanın elinde olduğunu, hayatınla istediğin resmi\
yapabileceğini söyler. Peki ya boya? Tuval? Fırça elimde ama ya bende\
zeka boyası, güzellik rengi yoksa, ya tuvalimde yırtıklar varsa, yine
de\
istediğim resmi yapabilir miyim? İnsan yaşadıkça kaderin ve
\*kaderinin\* ne olduğunu anlıyor. Kaderinin ne\
olduğunu acizliğiyle anlıyor, çırpınarak anlıyor, \*sonra kaderime
geldin\
ey Musa\* diyen ayetle anlıyor. Kaderin ne olduğunu da geçmişini
tefekkür\
edince anlıyor.

Kaderin anlamının \*yasa\* ve \*ölçü\* olduğunu, Allah'ın önceden
takdiri\
anlamına gelmediğini söyleyenleri de biliyorum, anlam bu da olsa, insan\
kendi ölçüsünün, nereden nereye gittiğinin farkına da ancak yaşadıktan\
sonra varıyor. Hayatta gerekli ve yeterli şartlar yok; bir noktadan bir
noktaya\
dosdoğru çizgiler çizemiyoruz, gördüğümüz desenler var, çalışanlar\
kazanıyor mesela, ama her çalışan kazanmıyor, her kazanan da çalışan\
değil… Biri laboratuvarda ömrünü sonuçsuz deneyler üzerinde\
tüketirken, diğer partide tanıştığı biri vasıtasıyla önemli işler\
yapıyor. Biri sınavlarda çok iyi dereceler alıp, banka müfettişi\
olurken, diğer okuldan atılıp banka sahibi oluyor.

Okuldaki gibi değil, sınavlar net, sorular sıralı, cevaplar puanlı\
değil, her sınavı kazanmak, her iyiliği bir arada yaşamak, her soruya\
cevap vermek mümkün değil. Tercih çok fazla, aklımız kısıtlı,\
makinelerimiz aptal ve biz de kendimizi elimizde fırça, hayatımızın\
resmini yaparken hayal ediyoruz. Boya ve tuval nasılsa bedava.

[February 27,
2012](http://eminresah.tumblr.com/post/18365268188/kader-cizikleri)

[0
comments](http://eminresah.tumblr.com/post/18365268188/kader-cizikleri#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyH6fy3S)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918829&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE4MzY1MjY4MTg4XC9rYWRlci1jaXppa2xlcmkiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=BKFIAGMCDJ&K=1521a8e343949d491755f3a4321047f28cc74d8963d990dc2d4db3c468ad9cae&R=)

![](https://px.srvcs.tumblr.com/impixu?T=1434918829&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xODM2NTI2ODE4OFwva2FkZXItY2l6aWtsZXJpIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTgzNjUyNjgxODgiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=BKPDCBCGGN&K=0acdff11f3246f4774704fb12dff35f803536f824f66e96d5279959fcf4333bc&R=)

