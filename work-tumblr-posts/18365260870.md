-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/18365260870/benzesen)

### [Benzeşen](http://eminresah.tumblr.com/post/18365260870/benzesen)

\# Benzeşen Ivo Andric'in \*The Damned Yard\* isimli hikaye kitabını
okuyorum. Osmanlı\
devri ve sonrası Bosna'dan hikayeler anlatıyor. Genelde Hristiyanların\
hallerini anlatıyor ama insanların hayatları çok tanıdık geliyor. Şarap\
ve domuza düşkünlükleri hariç.

Tüm Ortodoks dünyasıyla ilgili böyle bir gözlem sunulabilir. Rus\
edebiyatının çizdiği insanların benzerlerine etrafımızda rastlamak,\
İngiliz veya Fransız edebiyatının çizgilerinden çok daha kolaydır. Bu
bana içinde yaşadığımız kültürün etrafındaki yaşayışlardan ne\
yollarla benzediğini düşündürdü. Kültür dediğimde bundan büyük ölçüde\
İslam'ı kastediyorum. Dini yorumlayışımız diğer dinlerin mensuplarından\
nasıl etkilendi?

Basit açıklaması, tasavvuf için Hint, Şamanizm ve sair kaynakları
işaret\
edenlerinki gibi \*bazı inançları onlardan aldık\* şeklinde. Böyle
olması\
gerekmediğini düşünüyorum. İnsanlar birbirlerinden o kadar kolay
\*inanç\*\
kapmaz, eski toplumlarda bu daha zor olmalıdır. Daha çok komşunuzun
çiçeğine gösterdiği hassasiyete bakıp, çiçeklerinize\
daha iyi bakmak gibi bir psikoloji işliyor gibi. Hristiyanların İsa\
Mesih'e duydukları derin bağlılık, bizde (ASRBÜO) Hz. Peygamber'e\
gösterdiğimiz ihtiramı (bazen aşırı derecede) artırmış olmalı, Asya'nın\
değişik iklimlerindeki rind ehlinin dünyaya dönüp bakmaz halleri,
benzer\
bir hayatı İslam içinde yaşamayı teşvik etmiş olmalı ve modern dünyanın\
getirdiği dünyevi kurtuluş arayışı, İslamcılık adını verdiğimiz fikir\
akımlarını doğurmuş olmalı.

Evinin duvarındaki İsa mizanseninden, sıkı sıkıya her Pazar ayine\
gitmesine, bayramlarındaki heyecanından, azizlerine duyduğu hürmete\
bakınca, bir müslümanın Hristiyan olmasını değil, kendi dininde de buna\
benzer taraflar araması beklenir. Kandiller, şeyhlere ve mollalara\
duyulan ihtiram, Ramazan kültürü, hat ve sair sanatların gelişmesi aynı\
şehri paylaştığı Hristiyanlara karşı gelişmiş bir refleks gibi geliyor.\
Doğuda ve Batıda manastır ve \*uzlethanelerin\* bulunduğu yerlerde\
tekkelerin ortaya çıkması da benzer bir etkiyle olabilir. Modern dünyada
varolan İslam'ın giderek ona benzemeye başlamasında da\
böyle bir etki seziyorum. Müslümanlar dümdüz bir modernlik peşinde\
değil, ancak kendi dinlerinden modernizme uygun yeni bir kültür\
oluşturmaya çalışıyorlar. Kadınlarla ilgili hükümlerin daha çok\
tartışılması, dini metinlerin rasyonel açıklamaları, yeniden ve yeniden\
tefsir edilen Kur'an, çoğulculuk ve demokrasinin kabul görmesi, her\
şeyden haberdar olmaya hevesli entelektüelcilik ve günlük siyasetin
dini\
dil içinden gelişmesi bu sürecin etkilerinden. Bunu diğer süreçlerden
de\
hızlı yaşıyoruz, çünkü zaman hızlandı; insanlar yeni dünyaya uyum\
derdinde.

Bütün bu benzeşmelerin \*iyi\* veya \*kötü\* olduğuna dair fikir beyan
etmek\
zor; namazı uzun uzun merasimle kılan bir cemaatin içinden, sadece
farzı\
kılıp çıkmak ne kadar kolaysa, bu etkilerden korunmak da o kadar kolay.\
Teorik olarak mümkün, ama nasıl ki yan dükkandaki adam her gün
camlarını\
silerken sizin silmemeniz pek olmazsa, her daim güzel kokan\
arkadaşınızın yanına parfümsüz gitmek nasıl zorsa; bu süreç de İslam'ın\
değişik yüzlerini ortaya çıkarıyor. Allah kötüye değil iyiye, çirkine\
değil güzele, zalime değil adile benzetsin.

[February 27,
2012](http://eminresah.tumblr.com/post/18365260870/benzesen)

[0
comments](http://eminresah.tumblr.com/post/18365260870/benzesen#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyH6fwH6)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918828&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE4MzY1MjYwODcwXC9iZW56ZXNlbiIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=JMDANCMFAC&K=c4c3a446cc6d87114fc0f47e2c6f6b2e2625a96b3d02c252f7e0c5132af547c4&R=)

![](https://px.srvcs.tumblr.com/impixu?T=1434918828&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xODM2NTI2MDg3MFwvYmVuemVzZW4iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxODM2NTI2MDg3MCIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=OFJBFCKFNL&K=8e7582d58028305371819c6a602dec9845dc5c422eb6085a7092feddefcd3730&R=)

