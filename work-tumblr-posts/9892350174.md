-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/9892350174/hikaye-ve-gercek)

### [Hikaye ve Gerçek](http://eminresah.tumblr.com/post/9892350174/hikaye-ve-gercek)

İnsan hepsinin ötesinde bir hikaye tüketicisidir. Hikayenin parçası
olmak için yaşar, alır, kazanır, bilir, okur. Hayatını *ideal* adını
verdiği bir hikayeye benzediği ölçüde yaşanır bulur, bu hikayenin makbul
bir hikaye olması gerekmez; herkesin inanması gerekmez, kimseyle
paylaşması da gerekmez. Hikaye hikayedir, kimine *derdinden* sigara
içirir, kimini *derdinden* dağa çıkarır, kimi de *derdinden* yazar.

İnsan olmak, bir hikayesi olmak demektir. O hikayeye uyan insanları
sever, uymayanları gözardı etmeye çalışırız, hayatımızı hikayemize
benzer hale getirebildiğimiz ölçüde mutlu, hikayemiz ulaşılmaz olduğu
müddetçe bedbahtız.

Bu hikayeler birleşir, ürer, ayrılır, değişir, nesilden nesile
aktarılır. Din böyle bir hikayedir, bilim böyle bir hikayedir, ahlak
böyle hikayelere dayanır. İnsanlar hikayeleri vasıtasıyla algılar,
dünyayı hikayelerine göre parçalar, algılarını hikayeye göre yorumlar.
Güneşin doğuşunu gören bir dindar Allah'ın azametini, bir Ateist güneşin
hayatın kaynağı olduğunu, bir astronom şafağın tayflarının oluşumunu
düşünür.

İnsanlar gerçeği hikayeden bağımsız kabul etmeyi sever. Bu onların
*gerçek hikayesi* sayılmalıdır. Hepimizin gerçek hikayesine kaynaklık
eden yegane bir Gerçek olduğunu kabul edebiliriz, ancak algıladığımız
kısımlarıyla oluşturduğumuz hikayemizin bu Gerçek'le ne kadar uyuştuğunu
bilemiyoruz. Hikayesi Gerçek'e daha yakın olanın, daha güçlü olacağını
söylemek mümkün ve güçlünün hikayesinin daha çok yaşayacağını da iddia
edebiliriz, ama bu kabulümüz de nihayetinde bir hikayedir.

Bu blogun eski adının *Sahiden Hikayeler* olmasının sebebi biraz buydu.
Bütün yazdıklarım tam kavrayamadığım ve anlatamadığım Gerçek'le mukayese
edildiğinde eksik hikayelerdir, konu ne olursa olsun ve ne kadar gerçek
durursa dursun, bütün yazanlar yalancıdır.

O sebeple kendine Gerçekle gereksiz akrabalık biçenlere aldanmamak
gerekir. Hepimiz hikayeyiz.

[September 07,
2011](http://eminresah.tumblr.com/post/9892350174/hikaye-ve-gercek)

[0
comments](http://eminresah.tumblr.com/post/9892350174/hikaye-ve-gercek#disqus_thread)

[1
note](http://eminresah.tumblr.com/post/9892350174/hikaye-ve-gercek#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy9DeKZU)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434919040&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzk4OTIzNTAxNzRcL2hpa2F5ZS12ZS1nZXJjZWsiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=JACPBAMBJA&K=eb73e85ddfd7e3379489068c547aed8e450d20b90de63cfcedc940cfe5654adb&R=)

![](https://px.srvcs.tumblr.com/impixu?T=1434919040&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC85ODkyMzUwMTc0XC9oaWtheWUtdmUtZ2VyY2VrIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiOTg5MjM1MDE3NCIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=GLKHOHBNCE&K=4f7db7ad49fd3db4d14f301712ed55f855c6ee5a5cac453b1e0c16bf7f1af450&R=)

