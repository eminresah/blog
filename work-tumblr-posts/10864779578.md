-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/10864779578/kunda)

### [Kunda](http://eminresah.tumblr.com/post/10864779578/kunda)

Eski adetim Qigong'la biraz uğraşınca, unutmuş olduğum tuhaf hisler geri
döndü; kuyruğum olsa çıkacak yerden başlayıp, kafamın üstüne doğru
yürüyen, yürümeye çalışan bir his.

[Kundalini](http://en.wikipedia.org/wiki/Kundalini).

Ne adını bilirdim, ne de kimseye tarif edemeyişim önemli bir mesele gibi
görünürdü. Genelde bir şeylerin tamamlanmasına yakın hissettiğim,
omuriliğimin dibinden yükselen ve kontrol edemediğim bir his. Çok yukarı
çıkmaz, tıkanır kalır.

Yukarı çıkınca *aydınlanmış* oluyormuşum.

Şimdilerde benzer bir hissi tepemde de hissediyorum. Kül Tigin kılıklı
*tosuncuk* üzerinde Qigong denemeleri yaparken, canım yeniden bu eski
sanatıma ilgi göstermek istedi. *Qi* denen şeyin varlığını tecrübe
edecek kadar tecrübem vardı ama ezeli ve ebedi tembelliğim pek izin
vermiyordu. Günde 15 dakikadan az, belki beş dakika hareketsiz Qigong
yapmaya başladım.

Lakin bu tarif edilmez derecede rahatsızlık verici his geri döndü. O his
bütün vücudumu kaplasa herhalde zevkten bayılırım, aklım kayar,
kaybolurum. Bütün bedeninin gıdıklandığını düşün.

Doğu dinlerini fazla makbul bulduğumu söyleyemem. Eğer içinde yetiştiğim
kültürden Qigong muadili bir şeyler öğrenebilmiş olsaydım muhtemelen
aklıma bile gelmezdi, ancak faydasını deneysel olarak gördükten, yani
Qigong yapmadan koşarken 170-180'e çıkan nabzımın, Qigong sonrasında
aynı hızda 150'yi aşmadığını gördükten sonra içimdeki önyargıları bir
kenara bırakmak zorunda kaldım. Hissettiklerim sadece muhayyel sıcaklık
hissi değildi, gerçekten [Qi](http://en.wikipedia.org/wiki/Qi) ile
meşguldüm.

Eğer kendimi *full time* bu işlere versem muhtemelen hayli kolay yoldan
*aydınlanacağım*, hem de hayatımı kazanacağım bir mesleğim olurdu.
Tembel felsefesiyle desteklenmiş keşişlik bana yakışacak, yetenekli
olduğum bir alan.

Ancak meselem herkesin kendine göre anladığı, ve çoğu insana başarımı
yutturabileceğim bu *aydınlanma* değildi, hala da değil. Dahası bu
becerilerin aynen büyüde olduğu gibi insanların imtihanı olduğunu
düşünürüm. Sağlığa faydası olduğu sürece takip etmekte mahzur görmüyorum
ama işin içine bir takım dini kavramlar girerse, bu maksada hizmet
ettiğini de iddia edemem. İnsanlar gökte uçup, doğruluğu meşkuk
hikayeler anlatabilir, uçması hikayeleri doğru yapmaz.

O sebeple hissin geri dönmesi bende yeniden *bıraksam mı bu işleri*
sorusunu getirdi. Kafamdaki yazıyla geçse, belki Kundalini de
sakinleşir, belki de *aydınlanma* zamanı gelmiştir.

[October 01, 2011](http://eminresah.tumblr.com/post/10864779578/kunda)

[0
comments](http://eminresah.tumblr.com/post/10864779578/kunda#disqus_thread)

[1 note](http://eminresah.tumblr.com/post/10864779578/kunda#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyA7bs4w)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
2.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918718&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzEwODY0Nzc5NTc4XC9rdW5kYSIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=KMECBLEFEL&K=0d26fe5ac2d548e1a7bb9bc5a4005a59c6fa984a08e3e8b95b649d419ac5def7&R=)

![](https://px.srvcs.tumblr.com/impixu?T=1434918718&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMDg2NDc3OTU3OFwva3VuZGEiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxMDg2NDc3OTU3OCIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=OIKEDPDGPM&K=ed57b2bb8720fce1f546a171d2dcc0036b8f9c94d0087e41df9f60374b3e169f&R=)

