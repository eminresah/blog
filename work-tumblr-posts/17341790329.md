-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/17341790329/devlet-s-rr)

### [Devlet Sırrı](http://eminresah.tumblr.com/post/17341790329/devlet-s-rr)

Her devletin sırrı vardır herhalde, ancak bizimkininki biraz daha fazla
gibi duruyor.

*Devlet sırrına ihtiyaç duymanın sebebi nedir?* Ülkeyi dünyanın
gözbebeği, herkesin sahip olmak istediği bir toprak olarak görmeye
başlayınca, eh tabii ki, *ulus ailemizin* etrafa bilgi vermemesi de
normalleşmeye başlar. Bilgi verelim de evimizi mi bassınlar?

Etrafımızdaki dünyayı *Osmanlı'nın at koşturduğu yerler* diye seyretmeye
başlayınca böyle acayip bir *politik fikir* de gelişebiliyor. Dünya
düzeninin stabiliteden başka şiarı olmadığını, Türkiye'nin lehine veya
aleyhine kimsenin stabiliteyi bozmak istemeyeceğini unutuyor bu zevat.
Nükleer bir savaşı göze almadan kimsenin Osmanlıcılık yapamayacağını da
unutuyor. (Velev ki elinde var, ne farkedecek, kullanabilecek misin?)

Devlet sırrı da işte bu sebeple gerçekte devletin vatandaşına ne kadar
yalan söylediğinin ölçüsü. Ne kadar sırrı varsa, o kadar yalancı demek.
Yalancı devletler de hep görüldüğü üzere stabiliteye daha çok zarar
veriyor. Vatandaşının güvenini kazanmamış, içeriye başka, dışarıya
başka, teröriste başka, polise başka, askere başka, siyasetçiye başka
konuşan devlet kendi itibarını yok etmekte. Bizim memlekette pek bilinen
bir duygu değildir ama vatandaşın devletine güvenmesi de gerekir. Hatta
devletin tek vazifesi vatandaşların birbirine ve devletine güvenmesini
sağlamaktır. Tüm yasaların hedefi bu olmalıdır.

Fakat.

Sırla güven olmaz. Sırrı çok olana kimse güven duymaz. Korkabilir, ancak
bu güvenmek değildir. Güven tesis edemeyen bir devletin de sonunda bir
yönetim krizine girmesi kaçınılmazdır. Nitekim bir çok anlamda,
Cumhuriyet'in kurulduğu günlerden bu yana en büyük krizin içinden
geçiyoruz.

Bir devletin sırlarıyla ilgili yapacağı en iyi şey süresini çok kısa,
mesela beş seneyle sınırlı tutmak ve sonra bütün bilgileri (daha
taraflar hayattayken) açıklamaktır. Hukuksuzluğu da önler, dedikoduyu
da.

Ancak bize ters gelir bu. Türklerin devlete bağlılığı herhangi bir
güvenden çok saplantıya dayandığı için ters gelir. Yine de saplantıların
en kötü tarafı gerçek algısını yok etmesi olduğu ve gerçekten uzaklaşanı
kurt kapacağı için, akıbet güvene dayalı devletlerin olacaktır.

[February 10,
2012](http://eminresah.tumblr.com/post/17341790329/devlet-s-rr)

[0
comments](http://eminresah.tumblr.com/post/17341790329/devlet-s-rr#disqus_thread)

[3
notes](http://eminresah.tumblr.com/post/17341790329/devlet-s-rr#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyG9fhXv)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_063d45a540dc_16.png)](http://passpassive.tumblr.com/ "ha bi' de! ")[passpassive](http://passpassive.tumblr.com/ "ha bi' de!")
    likes this
2.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918818&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE3MzQxNzkwMzI5XC9kZXZsZXQtcy1yciIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=JOLMNDOFFF&K=f570073a4f8499effac49d2bf04b58f7230cc22fc23081d46c1e6cd2c7907b43&R=)

![](https://px.srvcs.tumblr.com/impixu?T=1434918818&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNzM0MTc5MDMyOVwvZGV2bGV0LXMtcnIiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxNzM0MTc5MDMyOSIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=HIFCLGFOEE&K=6050f84796af16ee1a61c12adc2779c3355803186f57b638c059df64953a2581&R=)

