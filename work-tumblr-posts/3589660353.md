-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/3589660353/ayn)

### [Ayn](http://eminresah.tumblr.com/post/3589660353/ayn)

Silinmek, cana hohlamak, sonra silinmek istiyorum. Parlasın, değmesin
lekeler.

Seğirmelerimi soruyorlar, geçti diyorum. Eski cengaverlerin at
koşturması gibi, yüzümün bir köşesinden başlayıp, diğer köşesine yürüyen
bir seğirme. Sanırım kimse görmedi beni.

Einstein hakkında bir film seyrettik, bir zamanlar her şeyini öğrenmeye
çalışırdım, sonra ne oldu, ne ara bıraktım *büyük adam* olma iştiyakını
ve küçüklere, sadelere yöneldim bilmiyorum. Bunu da becerebildiğim
söylenemez, kendimi dolu küvetin içine bırakır gibi kaderin elinde
boğulmaya bıraktığımı ve kafam suyun dışındayken net görülen yüzlerin
suyun altında giderek birbirine benzediğini ve suyun altında nefesimi
ancak kırk saniye tutabileceğimi biliyorum.

Kimsenin hayali hiç olmak değil, bize bu propagandayı yapan kimdi
hatırlamıyorum ama insan hayallerini tükettiğinde *hiç olmak istiyormuş
gibi* yapıyor, halbuki ekmeğin alınsa öleceksin, insanoğlu, garipliğin
triplerinde, ayağındaki ayakkabıyla sonsuzluk dağlarında gezmeye
çalışır. Ayakkabının da Heidegger marka olanı varmış ve bir de
Nietzsche.

Niçe daha kolay, hem ne farkeder, ölmüş adamın adını yanlış yazınca
mezarından kalkıp gelecek değil, bıyıklarını çoktan yemiştir toprak, o
pos bıyıkların arası…

*En iyi yazar, yazar olmaktan utanandır* demiş, nerede demiş, kim için
demiş bilmiyorum, yazar olmaktan utanmıyorum, çünkü değilim ama
yazmaktan utandığım, yazdıklarımdan utandığım çok oluyor. *En iyi* de,
hani diyorlar ya, *hüsnütabir* veya aslında *hünsatabir*, her tarafa
çevirebileceğin bir öküz, boynuzlarına astığın boncuk.

Keşif garip bir duygu, kendini keşfeden insanın, hele başkasında
keşfeden insanın; Hinduların hakikat hakkında söylediklerini *benden
kopya çekmiş gibiler* diye okuyacak bir adamın, Şeriati okurken bu sefer
kendini kopya çekiyormuş gibi hissetmesi… Küçük işlerin peşinde, bir
ruh, insanlar arasında bir öksürük olarak gezmek.

*Reşah*, kaynak demek, öyle olması gerek, sadece Google bana rüşvetle
alakalı bir şeyler söyledi, diğer Arapça sözlükler ahraz, hayır, kaynak,
*ayn-el-hayat*, ne rüşveti? Yoksa siz hayatı rüşvet mi sanmıştınız?

Fiş çekildi ve ruh yığın yığın karanlıkta kaldı.

[March 02, 2011](http://eminresah.tumblr.com/post/3589660353/ayn)

[0
comments](http://eminresah.tumblr.com/post/3589660353/ayn#disqus_thread)

[3 notes](http://eminresah.tumblr.com/post/3589660353/ayn#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy3LzTx1)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_36dfba2b4338_16.png)](http://banupluie.tumblr.com/ "whatsoever ")[banupluie](http://banupluie.tumblr.com/ "whatsoever")
    likes this
2.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918880&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzM1ODk2NjAzNTNcL2F5biIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=PIAAFLJIMB&K=3f368652800cb5e4787428588cf09d7b10b2387dc90fb067712d37c872be0d8b&R=)

![](https://px.srvcs.tumblr.com/impixu?T=1434918880&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8zNTg5NjYwMzUzXC9heW4iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIzNTg5NjYwMzUzIiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=GEAALKMIND&K=ccfdfbfa2ce910a51b8ab38cca152a1e9375722618515b6d16dcfed9a4b87c4d&R=)

