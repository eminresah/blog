-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/4364171989/oyleyse-y-k-l-s-k-nt)

### [Öyleyse Yıkıl Sıkıntı](http://eminresah.tumblr.com/post/4364171989/oyleyse-y-k-l-s-k-nt)

Kendimi iyi hissetmiyorum. Sabahtan beri böyle. Toplantıdan dolayı
olduğunu düşündüm, toplantıya katılmayacağımı söyledim, geçmedi.
Uykudandır dedi, ama üstümde uyku ağırlığı yok. Yazınca geçer deyip
yazıyorum şimdi. :)

Saçma cümleler kurup, sonra bunları siliyorum. Kendimi pek rahat ifade
edemediğimi, nedense ifadelerimde her zaman bir eksiklik olduğunu
düşünüyorum. Zorlu bir gelecek, zorlu bir hayat. Ne gibi, nasıl?

Ben ruhumu kimlerin eline verdim, onlar bununla ne yaptı?

Pazara gidip biraz sebze ve peynir almak, belki geçirir sıkıntımızı.

Sıkıntı, kafamın içinde *bir şey* olduğundan değil, daha çok olan şeyin
en olduğunu kestiremediğimden. Sıkıntı dediğimizde genelde bunun
bağlandığı bir yer vardır, içten içe bilirsin, olmayacak, makul
gelmeyen, çocukça, kendine yakıştıramadığın, başkasına itiraf edemediğin
bir şey vardır kafanda ve bunu *isteyip durmanın* yarattığı baskıya
genelde sıkıntı deriz. İşin özünde bir istek vardır, kimse kimseye
doğrudan itiraf etmek istemese ve *başka şeyler isteyince* geçeceğini
bildiği için üzerinde durmak bile zul gelse de, böyle bir istek vardır.

Ancak benim şu an hissettiğim böyle bir sıkıntı değil, kafamda bir
ağırlık, bir düşünce, bir şey var ama ne olduğunu bilmiyorum. Bazı zaman
böyle olduktan sonra yazarım, bazı zaman böyle olduktan sonra yazmayı
bırakırım, belki yazmak işime de gelmez, ondan, belki yazma *vazifesi*
üzerimden alınır. Bu sıra öyle bir his var, *hala yetmedi mi* diye
bakınıyorum, ama dudaklarım kıpırdamaya başladığında, *ah, yine geliyor*
diyor, öteki tarafım.

Birikenlerden iki yazı daha yazıp, bir süre sadece hikaye yazmak
istiyorum, biri *İhtiyaç* namında, biri *Türkiye'nin Siyaseti*. İnsan
başkalarını okumaktan sıkılır da, kendi yazısından sıkılır mı? Garip bir
şey.

Pazara gitmek için hazırmış. Bakındım, hala orada duruyor.

[April 05,
2011](http://eminresah.tumblr.com/post/4364171989/oyleyse-y-k-l-s-k-nt)

[0
comments](http://eminresah.tumblr.com/post/4364171989/oyleyse-y-k-l-s-k-nt#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy447-hL)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918910&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzQzNjQxNzE5ODlcL295bGV5c2UteS1rLWwtcy1rLW50IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=LLKJEINNFH&K=e23162feaccd71b679274118cf863e18845359af208762df25bdf3f151b909a6&R=)

![](https://px.srvcs.tumblr.com/impixu?T=1434918910&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC80MzY0MTcxOTg5XC9veWxleXNlLXktay1sLXMtay1udCIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjQzNjQxNzE5ODkiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=ABCOKJLJMK&K=bb2997377222402bc67c541662c0d087c56100537568e5c7a6cca183614c0b02&R=)

