-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/3315794762/turist-karika)

### [Turist Karika](http://eminresah.tumblr.com/post/3315794762/turist-karika)

Eğer *bizden* biri olsaydı, tevil etmek kolaydı, telefonla konuşana
*münafık*, duvardaki yazıya, *hakkaten cemaat orada yazanı okuyamayacak
durumda* derdik.

Garip alabanda durumları var bizim memlekette, Allah yok, din yalan gibi
*yaşamak*, hem de dindar görünüp böyle yaşamak, yani bildiğin münafıklık
serbest, hem de el üstünde tutulan cinsten serbest ama gariban bir mizah
dergisinin köşesinde samimiyetle ateist olmak *inançlara saygısızlık.*

O dergilerin ucuzluğunu, hayatını kazanmak için mizah yapmak zorunda
olmayı, dinin ve geleneğin kolay taraflarıyla dalga geçmeyi, ele
aldıkları hemen her şeyi nalıncı keseri gibi kendilerine yontmalarını
sevmem, arada bir elime aldığımda bulduğum iki üç karikatüre saygı
duyarım ve gerisine acıyarak bakarım. Çoğuna harcanan zamana yazık.

Ancak herhangi bir karikatüristin üstüne böyle gitmenin de bir
yakışıksızlığı var, adam uçmuş, hakaret etmiş, zavallılaşmış, falan
filan… *Olabilir.* Güçsüzün üstüne bu derece yüklenmenin ardında
güçlüden duyulan korkuyu görüyorum, ama o güçlü Allah değil, o güçlü
toplum, müslüman görünme kaygısı, falanca cemaat ve saire. Allahtan
korkan kişi böyle zavallılarla değil, Allah'ın yerine geçmeye çalışan
güçlülerle mücadele eder.

İnsanlar Ateisti susturarak iman ettireceğini sanıyor, hayır, iman
müslümanların Allah'tan başkasından korkmadığını ve zalime zalim,
mazluma mazlum demekten çekinmediğini göstermekle *tebliğ* ve *telkin*
edilir. Öyle değil de, güçsüzleri ezmek için birleşince, o güçsüzler
daha saldırgan, daha yabancı, daha incitici olur. Bu olayın seyri de
nitekim bu şekilde gerçekleşmiştir.

Hiçbir gayrımüslimin bu tepkilere bakıp da, *iman etsem de bunlar gibi
olsam* dediğini sanmıyorum. Olayın tek anlam ve önemi de, kanaatimce bu
kadardır.

[February 16,
2011](http://eminresah.tumblr.com/post/3315794762/turist-karika)

[0
comments](http://eminresah.tumblr.com/post/3315794762/turist-karika#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy35emDA)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918869&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzMzMTU3OTQ3NjJcL3R1cmlzdC1rYXJpa2EiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=NOMILMICOM&K=57a0271ec3739c612ed822db7d70d1de0c6ce6bd22a85a4d1bcc2d2765c92bb3&R=)

![](https://px.srvcs.tumblr.com/impixu?T=1434918869&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8zMzE1Nzk0NzYyXC90dXJpc3Qta2FyaWthIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMzMxNTc5NDc2MiIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=PMMENHFBOO&K=6f3baac1007f17d2afe0652774256bf0107b90b2c82601dd82ce1c3bf1ba6b29&R=)

