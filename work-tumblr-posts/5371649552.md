-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/5371649552/olcu)

### [Ölçü](http://eminresah.tumblr.com/post/5371649552/olcu)

Birkaç hafta önce [pek de başarılı olmadığımı
söylediğim](http://blog.eminresah.com/?p=367) bir sınava girmiştim.
Sanırım o sınavda yüksek puan alanlardan bazısı kopya çekmiş. İsimlerini
görünce onların adına ben de utandım.

Bir ölçü getirince, insan tabiatı o ölçü için çalışmaya, bazen de ölçüyü
şaşırtmaya çalışıyor. Üniversiteye girmek için bir ölçü yaratınca,
insanların o ölçüyü haketmeden aşmaya çalışmalarını da beraberinde
getiriyorsunuz, Tüm ölçülerin genel bir kusuru, hemen her konuda
münafıklar yaratması.

Buradan bakıp *ölçü olmasın* demekse bana başka bir tuhaflık gibi
geliyor. Her ölçü eksik olabilir, hepsinde aksayan taraflar olabilir,
yine de ölçülerin ortadan kaldırılması için bu ihtiyacın ortadan
kalkması şarttır. Mümkün müdür? Bu kalabalıkta hayır.

Daha güzel ölçüler gerekiyor, daha iyi düşünülmüş ölçüler, mesela bir
insanın hayatını üç saatlik bir sınava hapsetmemek gerekiyor, ama bunun
için kafası onbeş yaşında çalışmaya başlamış (ve daha önceki
notları/sınavları kötü olan) çocuğa da haksızlık etmemek gerekiyor.

Hayatın ölçüsü, bilginin ölçüsü, dinin ölçüsü ve sair konularda uzun
uzun düşünüp, çizgilerin nereden, hangi kıstaslarla çekilebileceğini
bulmaya çabaladım. Puslu olmanın güzel geldiği pek çok alan var, bir
tercihte bulunmaktansa Nasreddin Hoca'nın *sen de haklısın* dediği gibi,
grilerin hepsine birden *gri* demek de mümkün. İnsana fazla düşman da
kazandırmaz, yutması daha kolay bir düşünce hem, şekere bulayıp,
*hepimiz kardeşiz* edebiyatına sardırmak da mümkün.

Ancak birilerinin eline neşteri alıp bir çizgi çekmesi de gerekiyor,
düzeltilmeye muhtaç da olsa o çizgi puslu bir grilikten daha cesurca ve
daha insani geliyor bana. *Düz bir insan* gibi görünmemin sebebi bu
olabilir. Grilerin varlığının çizgileri imha etmeye yetmeyeceğini
düşünmem.

[May 11, 2011](http://eminresah.tumblr.com/post/5371649552/olcu)

[0
comments](http://eminresah.tumblr.com/post/5371649552/olcu#disqus_thread)

[1 note](http://eminresah.tumblr.com/post/5371649552/olcu#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy50BDuG)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
2.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918954&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzUzNzE2NDk1NTJcL29sY3UiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=ONKJJIIAJF&K=2041af6d49fabe3a79e1e067ddcc05dd2f4e3d25628174fe5daf56490da51d65&R=)

![](https://px.srvcs.tumblr.com/impixu?T=1434918954&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC81MzcxNjQ5NTUyXC9vbGN1IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiNTM3MTY0OTU1MiIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=PLMHHPFLPK&K=24c513b82ae1f7ad5ee8ce796d97cb269a6fb544c5af8a9246de8a22ca8d437a&R=)

