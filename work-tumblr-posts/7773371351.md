-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/7773371351/k-rt-k-rt)

### [Kırt Kırt](http://eminresah.tumblr.com/post/7773371351/k-rt-k-rt)

Gönüller ayrıldığında insanların kanla, parayla, daha güzel yollar ve
fabrikalar için, bir takım haklar için bir arada kalmaya devam edeceğine
inanan bir insan değilim. Kürtler ve Türkler için oluşturulmuş o *et ve
tırnak* edebiyatının pek de geçerli olmadığının hepimiz farkındayız,
meselenin giderek bir kan davası halini aldığını görüyoruz. PKK'nın bir
takım Kürtlere ve Türkiye devletinin bir takım Türklere eziyet etmesi
kaideyi esnetmeyen istisnalar; evet, ben de bir Türk olarak bu devletten
çok çektim ama Kürtler kadar değil ve evet PKK bazı Kürtlere de kötülük
yapıyor olabilir ama asıl meselesi o Kürtlerle değil.

Otuz sene önce, silah Kürtler için bugünküne denk bir siyaset aracı
haline gelmeden kültürel haklar, TV kanalları, üniversiteler, ekonomik
gelişme, *özerklik* belki işi tatlıya bağlardı. Ancak bugün PKK
yenilmeden verilmiş bu hakların hepsi zihinlerde PKK'nın lehine
kaydediliyor. Silah netice alabilir bir araç haline geldiği ve
nihayetinde her iki tarafın da elinde harcayacak gariban çok olduğu
için, ve tabi, diğerlerine nazaran en kolay yol olduğu için
bırakılmıyor. Kürtlerin devlete, devletin Kürtlere güvenmemek için
sebepleri çok Sonuç, otuz senedir bitmeyen kavga.

Devletin bugün Kürt siyasetinin istediği her şeyi karşılasa bile, yarın
daha fazlası için silaha sarılmayacaklarına dair garanti araması
sonuçsuz kalır. PKK kendini feshedip, silahlarını devlete teslim etse
bile yarın başka bir örgütün daha geniş taleplerle hayat bulmamasının
garantisi yok. Kürtler de silah olmadığında devletin kendilerine ne
kadar iyi davranacağını tartıyor ve pek güven duymuyor olmalı. İki taraf
da haklı, iki taraf da haksız.

Bir evlilik olsa, iki tarafın da böyle güvensiz olduğu durumun tek
çıkışını *boşanma* olarak görürdük, muadili Kürtlerin de kendi hantal
bürokrasilerine sahip olması ve kendilerini yönetiyormuş gibi
yapmasıysa, şahsen benim buna itirazım yok. Bir gün bu milletin önüne
*Kürtler bağımsız olsun mu?* diye bir plebisit gelsin ve bu yaradan
siyaset yapan herkese cevap versin isterim.

Cevap tahmin edildiği gibi çıkmayabilir, Türklerin de önemli bir kısmı
artık Kürtlerden ayrılmak isteyebilir. *İçimizdeki düşmandansa,
dışımızdaki dost* olsunlar isteyebilir, ama görünen o ki, bu gidişle o
zamana kadar daha çok garibanın kanı akacak, daha çok ocakların dumanı
kızıla çalacak.

[July 18, 2011](http://eminresah.tumblr.com/post/7773371351/k-rt-k-rt)

[0
comments](http://eminresah.tumblr.com/post/7773371351/k-rt-k-rt#disqus_thread)

[1 note](http://eminresah.tumblr.com/post/7773371351/k-rt-k-rt#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy7FL3lN)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
2.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918997&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzc3NzMzNzEzNTFcL2stcnQtay1ydCIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=KJFAACDAJH&K=ca7f88cb280ae828de3f49a8064ab28fbb216f2641fc7bf1e4b4fdc6150497c0&R=)

![](https://px.srvcs.tumblr.com/impixu?T=1434918997&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC83NzczMzcxMzUxXC9rLXJ0LWstcnQiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiI3NzczMzcxMzUxIiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=OIHBDHHLOJ&K=24561661275268aa23f7da1668a464a7ba40c1941b10feca23ffd19d68e7c90b&R=)

