-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/17576798290/kimseyi-begenmeyen)

### [Kimseyi Beğenmeyen](http://eminresah.tumblr.com/post/17576798290/kimseyi-begenmeyen)

Beğenenler nasıl bir dert olduğunu bilmez, kibre yorar. Kibir
beğenmemekten kaynaklanmaz halbuki, kendindekini fazla *beğenmekten*
kaynaklanır.

Beğenmek istediğim şeyler oluyor. Beğenmem gerektiğini düşündüğüm
oluyor. Sevdiğim insanların tavsiye ettiklerini, beğendiklerini
beğenmeye çalışıyorum. Sosyal bir beğenici gibi de davranıyorum, çok
zaman *en az sevmediğim* anlamına gelse de, bir şeyleri beğenmiş gibi
yapıyorum.

Velakin hakkıyla beğenmek mümkün mü bilmiyorum.

Yüksek ve rafine zevklere sahip olduğumu iddia edemem. Kendimi çok
sıradan şeylere gömdüğüm ve çıkmadığım, beğendiğim için değil, kendimi
boğmaya çalıştığım için çıkmadığım, belki kafamın içindeki ses bir an
olsun susar diye çıkmadığım vakidir.

*Olanı olduğu gibi görmek* gömmeye çalıştığım o sesin kesilmesiyle
mümkün. Ses kesildiğinde, beğenmek veya beğenmemek önemsizleştiğinde
ortaya çıkan bir güzellik var. Her şeyde var. Varlığın özündeki
güzellik. Dil ile konuşulmayan, söz ile anlaşılmayan bir güzellik.

Beğenmek işte o güzelliğe ihanet gibi geliyor. Sevgilinin yanından
ayrıyken, kıymetsiz olduğunu, sevmediğini bile bile harama uzanmak gibi.
Sevgilinin güzelliğini bilirken, sefih eğlenceler peşinde koşmak.

Beğenmeyişim bundan mı? Yoksa sadece maruz kaldığım eşyanın getirdiği
bir yorgunluk mu? Hayata maruz kalmanın sevkettiği bir uzaklık mı?

Bir karanlık odada on gün geçirmek istiyorum. Kendimi sıfırlamaya yarar
mı? Ben de herkes kadar hayata meraklı olur muyum? Yoksa karanlığın
özündeki güzellik kendini ifşa eder de, beni yeryüzünün en keyifsizleri
arasına mı katar?

[February 14,
2012](http://eminresah.tumblr.com/post/17576798290/kimseyi-begenmeyen)

[0
comments](http://eminresah.tumblr.com/post/17576798290/kimseyi-begenmeyen#disqus_thread)

[2
notes](http://eminresah.tumblr.com/post/17576798290/kimseyi-begenmeyen#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyGNgAXI)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
2.  [![](http://38.media.tumblr.com/avatar_5bb990711081_16.png)](http://yuksekokce.tumblr.com/ "highheels ")[yuksekokce](http://yuksekokce.tumblr.com/ "highheels")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918821&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE3NTc2Nzk4MjkwXC9raW1zZXlpLWJlZ2VubWV5ZW4iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=KCJKNDBODG&K=eb62ed19731e2162d8c7427e1ac21138ee281fda25fb898e74d48f88df450ddf&R=)

![](https://px.srvcs.tumblr.com/impixu?T=1434918821&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNzU3Njc5ODI5MFwva2ltc2V5aS1iZWdlbm1leWVuIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTc1NzY3OTgyOTAiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=OFHJGFKMDC&K=1f7bc3a6ece84c1b5cc7ad7b6607a56bb60a85a883e2ec55c74d5b7946371437&R=)

