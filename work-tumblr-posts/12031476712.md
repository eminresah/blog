-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/12031476712/wishful-sinking)

### [Wishful Sinking](http://eminresah.tumblr.com/post/12031476712/wishful-sinking)

*Bu yazıyı depremin ertesi günü yazdım. Internetten uzak durmaya
çalıştığım için hemen yayınlanmadı. Sağını solunu düzeltmeden
yolluyorum.*

Ne olacağını söyleyeyim. Türkler yardımların PKK tarafından çalındığını,
Kürtler de devletin kendilerine yeterli yardım yapmadığını iddia edecek.

Güven yok çünkü. Bunu anlamadığınız sürece insanların olayları nasıl
yorumladığını keşfetmek mümkün değil. Bir insanlık faciası karşısında
bile neden saçma ayrıntılara saplandıklarını anlamak.

Hep yapageldiğimiz gibi Türkler ve Kürtler ve diğer insanlar hakkında
kerameti kendinden menkul önermeler üreteceğiz. Bu insanların gerçekte
iyi olduklarını kafamızda kurgulayacağız ve şaşıracağız, neden böyle
davranıyorlar.

Wishful thinking, temenniyi düşünceyle karıştırmaya gavurun verdiği
isim. Temennimiz depremin barışa vesile olması olabilir, benim de öyle,
ancak bu temenniyi gerçekle değiş tokuş etmek anlamına gelmez. Bu
depremin Türklerin ve Kürtlerin beraber yaşadığı son deprem
olabileceğini farketmek gerekir. Bölünme izlerinin derinleştiği bir
zamandayız ve bölünmenin bebek bezi yardımıyla veya ne sonuçlara yol
açacağı bilinmeyen, buyrun evimize gelin kampanyalarıyla düzelmeyeceği
bir noktadayız. Kardeşlik ve barış, sözde güzel duran ama iki cephenin
de kendine göre anladığı kavramlar. Türklerin barışı, Kürtlerin
barışıyla aynı değil; bunu anlamak neden bu kadar zor, onu bilmiyorum.

Kardeşimin nüfus cüzdanında iki senedir Van kaydı mevcut. Eşinin
ailesini severim. Deprem evimde olmuş gibi. Gitmek istediğimde biz de
bir şey yapamıyor dedikleri için duruyorum. Bir Türk olarak nihayetinde
PKK'nın eline de geçse yardım etmekten uzak duracak değilim. Yine de
konuyu nasıl görmek istiyorsa, o şekilde anlatanları da ciddiye
alamıyorum.

Kendisinin de Kürt olduğundan bahseden başka bir tanıdığım, Vanlıların
PKK'yı desteklediğini, onların da askerlerimizi öldürdüğünü, bu felaketi
hakettiklerini anlatıyordu. Bu kadıncağız dayısının oğlunu kaybetmiş
savaşta. İnsanın bayrağı ve vatanı için ölebileceğini söyledi.

Hangi bayrak, hangi vatan?

100 senelik Türklük doktrinin insanımızı getirdiği yer, kalplerdeki
nefret tohumlarının depremle bile sarsılmayacak kadar büyümesi. Gönüller
birleştiğinde sair noktalar önemsizdir ve yine gönüller ayrıldığında
sair noktaların anlamı yoktur. Bizim Kürtlerle gönlümüz ayrıldı. Görünen
vadede huzur yok.

[October 28,
2011](http://eminresah.tumblr.com/post/12031476712/wishful-sinking)

[0
comments](http://eminresah.tumblr.com/post/12031476712/wishful-sinking#disqus_thread)

[2
notes](http://eminresah.tumblr.com/post/12031476712/wishful-sinking#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyBD8SFe)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_063d45a540dc_16.png)](http://passpassive.tumblr.com/ "ha bi' de! ")[passpassive](http://passpassive.tumblr.com/ "ha bi' de!")
    likes this
2.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918746&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzEyMDMxNDc2NzEyXC93aXNoZnVsLXNpbmtpbmciLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=KOMFCMFBJM&K=5d7be6b4de0c61489fdfc951a48568f662b02c79119a582c1552a90f13b5ac66&R=)

![](https://px.srvcs.tumblr.com/impixu?T=1434918746&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMjAzMTQ3NjcxMlwvd2lzaGZ1bC1zaW5raW5nIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTIwMzE0NzY3MTIiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=NKCFDAGLCD&K=4d95e97b6ca4bcab98585eec27fd99810f282c265dd23e0b6bef270707974d16&R=)

