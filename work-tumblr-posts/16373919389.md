-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/16373919389/internet-ne-ise-yarar)

### [Internet ne işe yarar?](http://eminresah.tumblr.com/post/16373919389/internet-ne-ise-yarar)

*Internet ne işe yarar?*

Internet kendi başına bir işe yaramaz. Önünde saatleri heder edip, *ben
ne yapmıştım?* dediğinizde tek kelime edemezsiniz. Bu manada bir
zamanlar televizyon ne idiyse, Internet de odur, *zaman kuyusu.*

Ancak ne aradığınızı biliyorsanız, Internet cevabını en kısa yoldan
bulabileceğiniz yerdir.

Internet'in aldatıcı tarafı, insan aslında ne aradığını bilmediğinde ona
bir şey verecekmiş gibi yapıp, kof bir eğlenceden başkasını
sunmamasıdır. Televizyonun aptal kutusu olduğunu anlamak kolaydır ve
giderek bönleşen programları sayesinde daha da kolaylaşmaktadır ama
Internet hemen her konudaki muazzam bilgi potansiyeliyle *aptal kutusu*
değilmiş gibi durur.

Halbuki Wikipedia'daki milyonlarca makale, eğer işinize yaramıyorsa,
televizyonun sunduğu gürültülü ve kirli saçmalıktan pek de farklı
değildir. Wikipedia'yı annenize daha kolay savunursunuz, hatta kendinize
de daha kolay savunursunuz, hatta arkadaşlarınızla paylaşır ve *bir şey
yapmış gibi* yaparsınız ama doğrusunu söyleyeceksek, üç gün sonra ne
siz, ne arkadaşlarınız paylaştığınız şeyi hatırlamaz.

Bir gün lazım olursa aklınıza gelir ama tekrar aramak gerekir. Lazım
olduğunda biraz önce okumuş gibi hissetmezsiniz, tekrar okumak gerekir
ve tekrar düşünmek.

Alternatiflerin ne olduğunu görmek de, yeni şeyler öğrenmek de
faydalıdır; bunu inkar etmiyorum ancak *sanıldığı kadar* faydalı
değildir, kararında bırakmak gerekir. Çünkü *Internet'te neler var, bi
bakalım* derseniz, sadece YouTube'a dakikada *25 saatlik* video
yüklendiğini bilmeniz gerekir. Yetişemezsiniz.

O sebeple *neler varmış* faaliyetini zamanla sınırlandırmak en makul
olanı geliyor. Bırakınca tüm dünya gazetelerini, bütün dünya dillerinin
gramerini, tüm kutsal metinlerin yorumlarını, gülünebilecek tüm
fotoğrafları, düşündüren tüm karikatürleri buluncaya kadar dolmayan bir
zaman kuyusu…

[January 24,
2012](http://eminresah.tumblr.com/post/16373919389/internet-ne-ise-yarar)

[0
comments](http://eminresah.tumblr.com/post/16373919389/internet-ne-ise-yarar#disqus_thread)

[1
note](http://eminresah.tumblr.com/post/16373919389/internet-ne-ise-yarar#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyFFzYwT)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918805&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE2MzczOTE5Mzg5XC9pbnRlcm5ldC1uZS1pc2UteWFyYXIiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=FIJBADHAMF&K=42ce37720bb2105e3cdf3740db35fdf3b9b9a98b8b5bca31dcdf1be3368d3dec&R=)

![](https://px.srvcs.tumblr.com/impixu?T=1434918805&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNjM3MzkxOTM4OVwvaW50ZXJuZXQtbmUtaXNlLXlhcmFyIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTYzNzM5MTkzODkiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=KJACMMEIKB&K=a545df3cfebf31d0bcc7b2dcbb8593d9cc4fdcd1ddf0b154fba5207975ca9d09&R=)

