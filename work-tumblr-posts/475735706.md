-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/475735706/yeryuzu-2)

### [Yeryüzü 2](http://eminresah.tumblr.com/post/475735706/yeryuzu-2)

İnsanın yeryüzündeki işi ne? Herkesin kendine göre bir cevabı, egosuna
göre cevabının mukaddesliği; büyük ve büyülü kelimelere sarmalanınca
kaybolacağı umulan bir cehaleti…

İnsan aslında bildiğini sandığı en temel şeyi bile bilmiyor; *kendini
bil* diyen, belki *bilemeyeceğini bil* demek istemişti, emin değilim,
ama misal insan *ben* dediği şeyin nereden başlayıp, nerede bittiğini
bile aslında bilmiyor.

**Ben şimdi bunu yazmakla, kendime ait bir kelimeler dizisini okuyanın
zihnine emanet etmiş olduğuma göre, *ben* birazcık da okuyanın
zihnindeyim, değil mi efendim?**

(*Nedense kendimi derdimin çevresinde dolanan bir uydu gibi hissettim;
sonra yukardaki üç paragrafı sildim ve oh, tamam; şimdi daha kendimi
atmosfere bırakabilirim.*)

İnsanın yüklendiği yük, -kendine yüklediği veya Allah'ın yüklediği yük-
aslında kaldırabileceği bir yük değil. İnsan doğru olamaz, çok zaman
bilmeyi istemez, bilmeyi istese kaynaklarını bilemez, kaynaklarının
doğru olduğundan emin olamaz; kardeşleri -yani başka insanlar- ona yalan
söyler ve aslında onların da yapabilecekleri pek bir şey yoktur, kendini
yalanla kandıranın sana doğru söylemesini bekleyemezsin…

Yeryüzü gerçekten salak bir yer: Pek çok insanın kendini uyuşturmak için
elinden geleni yapmasını anlayabiliyorum, çünkü gerçekte herkesin
yaşadığı bir sarhoşluk hali… İnsanın devamlı surette kendini bir
şeylerle kandırması gerekiyor, kandırabildiğin ölçüde, -biyolojik,
zihni, ruhi, ve sair yeteneklerini kandırabildiğin ölçüde- mutlusun.

O sebeple ahmaklık yeryüzünde mutluluğun en kolay yolu, deponu ne kadar
ucuza doldurabiliyor ve onunla ne kadar kilometre gidebiliyorsan, işte,
mesele tam olarak budur.

Hakikat yani, veyahut *hayatın anlamı*.

Yoksa hepimiz adi yalancılarız.

[March 27, 2010](http://eminresah.tumblr.com/post/475735706/yeryuzu-2)

[0
comments](http://eminresah.tumblr.com/post/475735706/yeryuzu-2#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OySMoQQ)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918928&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzQ3NTczNTcwNlwveWVyeXV6dS0yIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=AHFEBGAMMH&K=341dc11cf6041af0d27a68c3489f53633f5d03706e02ac8ae88c3e06d47ea0d5&R=)

![](https://px.srvcs.tumblr.com/impixu?T=1434918928&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC80NzU3MzU3MDZcL3llcnl1enUtMiIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjQ3NTczNTcwNiIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=PJGHCMBMOK&K=c17f4c0db1854268179f0fc411c5febd5585c82da1d0fb7833f852b588d6419c&R=)

