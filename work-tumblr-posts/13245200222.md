-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/13245200222/allah-n-isbat)

### [Allah’ın İsbatı](http://eminresah.tumblr.com/post/13245200222/allah-n-isbat)

Tüm okumalar ve düşünmelerin sonunda Allah'ın varlığının tek isbatının
ona iman edip, hayatını ona göre düzenleyen bir insan olduğuna karar
verdim. Allah varmış gibi yaşayan birisinden başka Allah'ı isbat
edebilecek delil yoktur.

*Yaşamak* evet, inanmaktan öte yaşamak. Çünkü bu derece büyük bir
kavramın tek bir kişinin *sözüyle* var olması (veya yok olması) muteber
değildir, o sebeple olsa gerek, *Kitap* hiçbir zaman (kafayı isbatla
bozmuş müslümanların yaptığı gibi) isbata yönelik bir söz sarfetmez,
kozmolojik, ontolojik, istatistik kanıtlar dizmeye çalışmaz, insanı
Allah varmış gibi yaşamaya davet eder.

Bilimsellik iddiasıyla *aslında tanrıyı insan yarattı* diyenlere de bir
cevap olabilir bu, kainatın, varlığın, bildiğimiz tüm kuralların ve
isimlerin ötesinde bir yaratıcıdan konuşurken, bilimi, onun çalışmasını
sağlayan kuralları kullanmak abestir; öyle yok edemezsiniz, yok etmek
için yeryüzündeki tüm insanları Allah yokmuş gibi yaşamaya başlaması
lazımdır. Tanrı'nın yokluğunu isbat da yine o yokmuş gibi yaşayarak
olur.

O sebeple tüm mesele, bir felsefi-bilimsel-dini mesele gibi durmakla
beraber, nasıl yaşadığımız meselesidir. Allah varmış gibi mi
yaşayacağız, yokmuş gibi mi yaşayacağız? Bu sorunun ürettiği kavga,
yeryüzündeki tüm felsefi-bilimsel-dini çatışmaların özünde bulunur;
zihin felsefesiyle ilgili konuşurken, mesela şuurun (consciousness)
varlığına inanan insanların (Penrose veya Chalmers diyelim mesela) aynı
zamanda, klasik anlamda olmasa da bir Tanrı düşüncesini müdafaa
edebileceklerini görmek zor değildir. Zeminleri uygun değildir velakin,
felsefeyle yola çıkıp Allah'a varamazsınız, çünkü felsefe, Sartre'ın
dediği gibi, size nasıl yaşamanız gerektiği dışında her şeyi söyler.
Allah'ın varlığıysa, dedik ya, ancak o varmış gibi yaşamakla isbat olur.

Allah varmış gibi mi yaşayacağız, şuur varmış gibi mi yaşayacağız, akıl
varmış gibi mi yaşayacağız, yoksa bunların hepsini *temelsiz itikatlar*
sayıp, kendimizi gördüğümüzle, bildiğimizle, zevk aldığımızla mı
sınırlayacağız?

[November 24,
2011](http://eminresah.tumblr.com/post/13245200222/allah-n-isbat)

[0
comments](http://eminresah.tumblr.com/post/13245200222/allah-n-isbat#disqus_thread)

[4
notes](http://eminresah.tumblr.com/post/13245200222/allah-n-isbat#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyCLURTU)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_f02712a49e85_16.png)](http://delidizgin.tumblr.com/ "Mâlumu îlâm")[delidizgin](http://delidizgin.tumblr.com/ "Mâlumu îlâm")
    reblogged this from
    [eminresah](http://eminresah.tumblr.com/ "Linkler ve Alıntılar")
2.  [![](http://38.media.tumblr.com/avatar_04ab7ee100c4_16.png)](http://kultkedisi.tumblr.com/ "masalları geçtik yaşadığını anlat sen ")[kultkedisi](http://kultkedisi.tumblr.com/ "masalları geçtik yaşadığını anlat sen")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918768&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzEzMjQ1MjAwMjIyXC9hbGxhaC1uLWlzYmF0IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=OEKFPNDAFE&K=cac5ce5fbc9bedd59d97cbe6cb7421c93a4396db3108c19daaad502441af2424&R=)

![](https://px.srvcs.tumblr.com/impixu?T=1434918768&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMzI0NTIwMDIyMlwvYWxsYWgtbi1pc2JhdCIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjEzMjQ1MjAwMjIyIiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=GKPDOHCHJD&K=194f658c3846cb7d3dd2e835231df95ff7c709145c663030dc96065f71c7d7d9&R=)

