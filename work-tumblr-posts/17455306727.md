-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/17455306727/ikiyuzlulugun-kokusu)

### [İkiyüzlülüğün Kokusu](http://eminresah.tumblr.com/post/17455306727/ikiyuzlulugun-kokusu)

Camilerimizin dertlerinden biri. Bazılarında ayakkabıları poşetleyip
saklamaya teşvik etseler de, genelinde böyle bir *rayiha* mevcut.
Dışardan bakan için alamet-i farikası sayılabilir. Bu kokuyu inkar
etmeyi müslümanlığın şartlarından gören de çok ama onlardan değilim.

Bir anormallik var.

Anormalliğin büyüğü şurada: Normal şartlar altında vakit namazlarını
kılan bir müslüman ayağını günde en az üç defa yıkar veya mesh kullanır
ve çorabını ortaya hiç çıkarmaz. Her iki durumda da camilerde böyle bir
mesele olmaması gerekir. Bu kokunun *ikiyüzlülüğün kokusu* olmasının
sebebi de budur.

İkiyüzlülüğün kokusu, çünkü cuma hariç namazla ilgisi olmamanın başka
adı yok. Bu koku da, ayakkabısı gün boyu ayağında kalan ama camide
çıkarmak zorunda kalan adamlara ait. İslam'da cumadan cumaya camiye
gitmek diye bir kavram olmadığı halde, *dostlar müslüman görsün* diye
ortaya çıkmış bir adet bu.

Daha işitmedim, *vakit namazını kılmayan hiç cumaya gelip de kendini
eğlemesin* diyen bir imam. *Vakit namazı kılmayanın cumasını kıldırmam*
diyen bir hoca. *Sizin asıl derdiniz namazlarınızı ihmal etmenizdir,
namaz kılmayana vaaz ve hutbe ne gerek* diyip kürsüden inen hatip…

*Hiç yoktan iyi değil mi?* diyecekler. Ben de hiç yoktan iyi olduğunu
düşünüyorum, adam hiç kılmayacağına cumaları kılsın, bayramları kılsın,
Ramazan'da içkiyi azaltsın; ben kırk yıl oruç tutarım bir işe yaramaz
da, adam bir gece *kandil* diyerek içmez ve kurtulur. Tamam, bunlarda
mutabığız, velakin o kokuyu ne yapacağız?

Ben bu işlerle ilgili bir adam olsam, ilk yapacağım bu yukardakileri
söylemek olurdu. Cemaat beşte birine ineceği için bir çok sorun ortadan
kalkar. (Başka camiye gidebilirler, nasılsa *camiye yardım* arayan yer
çok.) İkincisi halıları kaldırır, yeri taş veya tahta yapardım.
*Peygamberin mescidinde halı mı vardı?* (Sakalını taklit etmek kolay,
sıkıysa mescidini ve evini taklit edin.) Bir de meshin ne olduğunu
anlatır, belli şartları sağladığında ayakkabı çıkarmadan da namaz
kılınabileceğini söylerdim. (Gün boyu ayakkabısını çıkarıp abdest alma
imkanı olmayanlar için mevcut kolaylıkları lütfen en yakın müftülüğe
sorunuz. Anladığım kadarıyla imamlara da öğretmiyorlar bunları.)

Fıkhen 40 adım atılmış ayakkabı temiz sayılır, ancak oradaki halının
*kirlenmesine* cemaatin namaz kılmasından fazla önem verenler hürmetine
ayakkabıyı çıkarmak gerekir. Çıkarıyoruz madem, ayağımız temiz olsa;
hayır, ayaklarımız da leş gibi, bir de halıyı adımlarsın, yapışır o koku
yere.

Dinden maksat süs olsun, camiler turist dolsun, cemaat elektrik
faturasını ödesin, hutbelerde kardeşlik mesajları verelim, tiyatro
bozulmasın, devletimiz falan filan.

Bol bol parfüm alıp sıkın, belki iyi gelir, halimize daha uygun olması
da cabası.

[February 12,
2012](http://eminresah.tumblr.com/post/17455306727/ikiyuzlulugun-kokusu)

[0
comments](http://eminresah.tumblr.com/post/17455306727/ikiyuzlulugun-kokusu#disqus_thread)

[3
notes](http://eminresah.tumblr.com/post/17455306727/ikiyuzlulugun-kokusu#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyGGQjVd)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_38083684e558_16.png)](http://gelengidenkalan.tumblr.com/ "gele gide kala ")[gelengidenkalan](http://gelengidenkalan.tumblr.com/ "gele gide kala")
    likes this
2.  [![](http://38.media.tumblr.com/avatar_5bb990711081_16.png)](http://yuksekokce.tumblr.com/ "highheels ")[yuksekokce](http://yuksekokce.tumblr.com/ "highheels")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918820&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE3NDU1MzA2NzI3XC9pa2l5dXpsdWx1Z3VuLWtva3VzdSIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=CPLDJKCOII&K=34939f3437e29e73ce2e9ba80044f6f905bdbf3cb33be4c90876ec0519f85a50&R=)

![](https://px.srvcs.tumblr.com/impixu?T=1434918820&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNzQ1NTMwNjcyN1wvaWtpeXV6bHVsdWd1bi1rb2t1c3UiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxNzQ1NTMwNjcyNyIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=OKLNGJNJDE&K=55a3f87d329bd1c5e18e29a0a198cb6f52ec513aad4d91d1ef4a26f3d3a37c15&R=)

