-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/15795640445/darbe-mi-seriat-m)

### [Darbe mi, Şeriat mı?](http://eminresah.tumblr.com/post/15795640445/darbe-mi-seriat-m)

Bir adama bu soruyu sorunca *demokrasi* diyorsa, dünyanın nasıl bir yer
olduğundan bihaberdir. *Demokraaasi* çok güzel, leziz, tuzu ve baharatı
kıvamında bir yönetim biçimi olabilir ancak imkanın yoksa, \_demokrasi
mümkün değilse, ve menüde sadece darbe veya şeriat varsa, hangisini
alırsın?

Açsın, yürüdün yürüdün, tek bir açık lokanta buldun, daldın içeri,
garsona sordun, *sabahtan kalmış patates kızartması* ve *dünden kalmış
pilav* var dedi, *ben döner alacağım* diyemezsin.

Bu soruya *demokraasi* diyenler işte bu *döner alacağım* diyen gibi.
Veya, gerçekte (hepimizin olduğu gibi) bir tercihi var, yani *şeriat
olacağına darbe olsun* diyor ama söyleyip de adını darbeciye, veya tersi
tercihini ifşa edip *şeriatçıya* çıkarmak istemiyor. Çünkü aslında pek
de aç değil, lokantaya açlıktan değil, can sıkıntısından garsonla
konuşmaya girmiş.

Acıkınca ne olur, hepimiz biliyoruz.

Türkiye'nin siyasetine bir süredir yön verdiği halde herkesin
geçiştirdiği soru bu. Aç kalmadığımız, gerçek bir kavga ortamı olmadığı
için tercihte bulunmak zorunda kalmıyoruz.

Gerçi anladığımız kadarıyla garsonun elinde aslında bu ikisi de yok,
Türkiye'de halka rağmen darbe yapacak asker de, halka rağmen şeriatçılık
yapacak *dinci* de yok; şekerimizin düştüğünden şikayet etsek de o kadar
kötü durumda değiliz. Bir-iki öğün kaçırmakla kimseye bir şey olmaz.

Ayrıntılı darbe planı yaptıkları halde cesaret edemeyişlerinin sebebi
herhalde iç savaş korkusuydu. İktidar olmadan önce attığı her adımı
İslam'a hizmet görenlerin değiştiği kadar kolay değişemiyorlar,
berikiler meseleyi çok daha rahat bir şekilde getirip terakkiye
bağladılar.

Derdimiz aslında kimsenin aç olmayışıydı. Lafta hepimiz açtık ama
aslında o kadar da aç değildik. O sebeple bugün aç kalırsa hangisini
tercih edeceğini ifşa eden, *ben darbeciyim* veya *şeriatçıyım* veya
buna benzer fikrini söyleyip de menfaatinden, iş imkanından, yerleşeceği
kadrodan vazgeçen kişiye kısaca *deli* diyoruz.

Mahkeme önünde kıvırtmaktan bihal olan darbecilerimiz mi daha tırtmış,
seneler önce fikrini zikrini iktidar uğruna çürütücü çamaşır suyuyla
yıkayan şeriatçılarımız mı, tarihin takdiri gösterecek.

[January 14,
2012](http://eminresah.tumblr.com/post/15795640445/darbe-mi-seriat-m)

[0
comments](http://eminresah.tumblr.com/post/15795640445/darbe-mi-seriat-m#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyEjVbXz)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918797&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE1Nzk1NjQwNDQ1XC9kYXJiZS1taS1zZXJpYXQtbSIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=LKGKINHHOG&K=22215e3f5806403760c4adce4fcea0c4bc3b64f25c561e59ec4fcece24696cfe&R=)

![](https://px.srvcs.tumblr.com/impixu?T=1434918797&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNTc5NTY0MDQ0NVwvZGFyYmUtbWktc2VyaWF0LW0iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIxNTc5NTY0MDQ0NSIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=LMPAKDFCBC&K=51c2bea1546208591a46258cea71503a5d73b823ff5e18e0a0b30f441199227f&R=)

