-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/15690603289/yevmiye)

### [Yevmiye](http://eminresah.tumblr.com/post/15690603289/yevmiye)

Tuhaf bir uyku çöküp de rüyalar belirdiğinde, aklıma gelen resimleri
kimse görmüyor. Onların tek göreni benim.

Eskileri düşünüyorum, eskilerin masallarını, sonra geleceğin
masallarını. Bazı günler okuduğum, yazdığım, dinlediğim her şey bende
tuhaf bir çalkantıya sebep oluyor.

*Talking Robots* diye bir podcast dinledim, konuşan adam robotların hiç
bilmedikleri ortamlarda yön bulmasıyla ilgili çalışıyormuş. *Bir kıtaya
ilk vardığınızda, yönünüzü nasıl bulursanız, robotlar da öyle bulmak
zorunda* dedi. Karıncaların yön bulmasından bahsetti.

Sonra TED'den Kamboçyalı bir kadının işkencenin yok edilmesiyle ilgili
temenni mahiyetinde bir konuşmasını dinledim. *How to stop torture*
deyince, somut önerileri var sanmıştım halbuki.

Sonra *iProcrastinate* diye bir podcast dinledim. Bu bölümü adam 2 ay
sonra çekmiş, tembellik üzerine konuşmak için üşenmiş yani. Ben daha
yeni dinliyorum, zaten mıymıy bir adam ve pek bir faydası yok, her
konuşmasında aynı lafları tekrar edip duruyor.

Araya Abdülaziz Bayındır girdi, bir iki videosunu seyrettim, *Adem'den
önce insan var mıydı* sorusunu cevaplarken konuyla alakasız bir çok şey
anlattı. *Yeryüzünde halife kılacağım/oluşturacağım* diyen ayeti,
*halifelik* diye anlattı, üstüne bir de kümes hikayeleri falan anlattı.
(Melekler nereden biliyormuş kan döküleceğini? Melekler horozlara
bakmışlar, *bunlar böyleyse, insan kim bilir nasıldır* demişler.)
Tuhaftı.

Sonra bir tutam Cübbeli dinledim ama bu video Cübbeli'nin dinden
çıktığını iddia eden bir video. Millet böyle şeyleri üretmeye zaman
harcıyor. Ben az çok bu adamlara olumlu bakmaya çalışan biri olarak,
*bunların hiçbiri işe yaramaz* deme noktasına geliyorsam, dini
meselelere zaten soğuk yaklaşan biri ne yapsın?

Abdülhakim Murad'ın Hristiyan doktrininde Tanrı'nın erkek olmasıyla
ilgili bir cevabını dinledim sonra. *Neden bizde böyle bir adam yok*
diyorum her dinlediğimde. Türkiye'de meşhur olmuş her hoca kılıklı adamı
bir şekilde dinlemişimdir, şu zamana kadar dilinin hakkını bu adam kadar
veren kimseye rastlamadım. İnsanın bir görüşü, ilmi, yorumu falan olur
ama bu bizim hocaların (nasıl desem) bir hamamcı havası var ya, o beni
bitiriyor. *Al beni bir kesele hocam.*

Günün neticesi, saat 1 olmuş, uyku gözlerimden akıyor, ben bu adamların
hepsini aynı kare içinde görüyorum. Uyumak lazım. Azizem. Dur.

[January 12, 2012](http://eminresah.tumblr.com/post/15690603289/yevmiye)

[0
comments](http://eminresah.tumblr.com/post/15690603289/yevmiye#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyEdEviP)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918795&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE1NjkwNjAzMjg5XC95ZXZtaXllIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=EFMAGFLMGJ&K=30c2391610f420454e09f239b113d428c1d12da10dfb0e85eb9db4775f02b29b&R=)

![](https://px.srvcs.tumblr.com/impixu?T=1434918795&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNTY5MDYwMzI4OVwveWV2bWl5ZSIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjE1NjkwNjAzMjg5IiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=JCPNBDDIPI&K=3da1b875dbc50dc0c4713a984f8183c2ad420a111b443c3e8d5614735038925c&R=)

