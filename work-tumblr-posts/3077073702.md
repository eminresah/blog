-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/3077073702/din-ve-guven)

### [Din ve Güven](http://eminresah.tumblr.com/post/3077073702/din-ve-guven)

Başım patlayacak gibi ağrıyor ama yazmam gerek.

Şimdik, *demin keşfettim ki,* dinlerin asıl meselesi insanlar arasında
güven tesis etmektir, o kadar ki, tanımlanamayan dini, *insanlar
arasında güven tesis eden herhangi bir düşünce ve hayat sistemi* diye
tanımlamak mümkündür.

İşte bu sebeple insanları dinle aldatmak, dindar insanı kandırmak
kolaydır, zira aynı dinden herhangi iki dindar insanın birbirine güveni,
misal herhangi iki dinsizin birbirine güveninden çok daha fazladır.
Sonunda aldatılmak ihtimali olsa da güvenmek, insanların geneli
açısından, aldatılmamak için hiçbir şeye güvenmemekten daha gelişebilir
ve yaşayabilir bir toplum yaratır.

İşte bu sebeple dinler dinsizliğe galip gelir.(Veya insanlar arasında
güveni artırmayı hedefleyen dinler, bunu boşveren dinlere galip gelir.)
İnsanlar arasında güven olmazsa diğer hiçbir faaliyet, ne üretim, ne
ticaret, ne yeni insan üretimi, ne de başka herhangi bir insani eser
verimlilikle yürütülemez.

Din kurallarının asıl maksadı da insanlar arasında güveni tesistir,
yoksa hiçbir kusur kendi başına büyük bir kusur değildir, insanlar
arasında güveni zedeliği için büyür ve misalen iki insan arasında bir
kaç saatlik heyecan ve sıvı alışverişi anlamına gelen zina bu sebeple
yasaktır ve İslam'da olduğu gibi, çok zaman olması değil, duyulmasıdır
mesele. Geleneklerin “elalem ne der” kaygısı (ve o kaygının oluşması) da
çok büyük ölçüde bundan kaynaklanır.

O sebeple dinin yerini alacak herhangi bir düşüncenin, onun insanlar
arasında sağladığı güveni sağlayabiliyor olması gerekir; zenginlerin
arasında bu *menfaat birliği* denen şeyle sağlanır, ancak yeterince
zengin olmayanların arasında dini yıkanların bunun yerine koyacak bir
fikri, gördüğüm kadarıyla, yoktur. O sebeple yeterince zengin
olmayanların hayatı giderek daha az güven içermekte ve (çevresine de
daha az güvenerek katılaştırdığı) bu güvensizlik genel bir depresyon
halini beraberinde getirmektedir.

Sonunda, evet, yerine bir şey koyamıyorsanız, farklı formlarda da olsa
dinler galip gelecektir. Hak gelir, batıl zail olur.

[February 03,
2011](http://eminresah.tumblr.com/post/3077073702/din-ve-guven)

[0
comments](http://eminresah.tumblr.com/post/3077073702/din-ve-guven#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy2tQ6ic)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918863&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzMwNzcwNzM3MDJcL2Rpbi12ZS1ndXZlbiIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5Iiwibm9zY3JpcHQiOjF9&U=IMFPIHDCAO&K=3473e9688ef807c06f3f8c1a9e38cb12fed2ae068cb4207256d83409beb8310f&R=)

![](https://px.srvcs.tumblr.com/impixu?T=1434918863&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8zMDc3MDczNzAyXC9kaW4tdmUtZ3V2ZW4iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsInBvc3RzIjpbeyJwb3N0aWQiOiIzMDc3MDczNzAyIiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=NIEGEOMDKL&K=ef11eb4be1f5ea6ae82eb1f8abfd05b14e36e22d62dc93ff77f3b0db373f33ea&R=)

