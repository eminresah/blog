-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/11075034145/akan-resimler-1)

### [Akan Resimler 1](http://eminresah.tumblr.com/post/11075034145/akan-resimler-1)

*Gerici misin?*

Sakalım ve görünüşüm etrafta böyle bir etki meydana getiriyor olmalı.
İnsanların bir kısmı hayatın eğlence üzerinden anlaşılması gerektiğini
düşünüyor, veya hiçlik veya dolduramadıkları bir ego. Benim hayatım
Allah'a teslim oluşun yollarını aramakla geçiyor, kendimi Allah'ın
karşısında toplamaya çalışmakla ve çok defa başarısız olmakla. Bu bir
çoklarının gözünde beni gerici yapar.

Çok umurunda mıdır? Değildir. Önceden nasıl göründüğümle ilgili daha
dikkatli bir insandım, komşularımın karşısına atletle çıkmaz, kocaman
göbeğim olmasına izin vermez ve tıraş olmaya çalışırdım. Bebeklerle
verdiğim acayip pozlarım da yoktu. Çirkinliğimi hissettirmemeye
çalışırdım.

Artık o kadar umurumda değil. Bir tek karımın kocası olmak hasebiyle
katlandığım bir kimlik var, belki buna oğlumun babası olduğum için, yani
benden utanmasın diye eklediğim bir *kişilik* olabilir, ancak kendimde
gördüğüm, peşinde koştuğum, içimden fırlayan, fırlattığım bir karakter
yok. Mafih.

Varsa da, bunu yapay olarak, bilinçli olarak inşa etmiyorum. *Ya
göründüğün gibi ol, ya olduğun gibi görün* demişse adamın biri, aslında
bu ikisinin de ancak ne göründüğünü, ne olduğunu fazla ciddiye almadan
gerçekleşebileceğini de söylemesi gerekirdi. *Gerici misin?* diye
sorana, evet, dediğim gibi, *ilerici misin?* diye sorana da, evet derim,
çünkü gerçekte bu isimlerin hiçbiri, ne olduğumla, ne göründüğümle
alakalı, sadece bir takım önyargıların kelimeye dökülmüş halleri ve
benim olduğum şeyi tarif etmiyor. *Ehyeh aşer ehyeh* yani, ötesi yalan.

Yoksa nereden bileceksin, belki en günahkar kulum veya *mertebe*
sahibiyim, kaderlerinizi yazmakla meşgul.

O sebepten, dostlarım ve onların dostları, ne göründüğüm aslında sizinle
ilgili, kayıp bir bedeni arayan ruh da, kayıp bir ruhu arayan beden de
olabilirim. Belki aşığım kendime ve belki nefret ediyorum, belki
uyuduğumda şeytan, uyanıkken kibirli, belki göklerle dost, belki yerle
sırdaşım.

Ne ki insan kendini ancak arının balı bildiği kadar biliyor, yaşıyoruz
ve oluyor, ne oluyorsa benden değil ve yine de benden ayrı değil.

[October 06,
2011](http://eminresah.tumblr.com/post/11075034145/akan-resimler-1)

[0
comments](http://eminresah.tumblr.com/post/11075034145/akan-resimler-1#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyAK7vmX)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918720&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzExMDc1MDM0MTQ1XC9ha2FuLXJlc2ltbGVyLTEiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=OLAFIAHGDC&K=6908f217511e5d0b7942ee9fb841a5824542a5cda6732a0a8b47d1074505a01a&R=)

![](https://px.srvcs.tumblr.com/impixu?T=1434918720&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMTA3NTAzNDE0NVwvYWthbi1yZXNpbWxlci0xIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTEwNzUwMzQxNDUiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=HCGEFNOGFD&K=e80781e4042675e02bf888ec1bf2de18a9a36f0d7809cd25f8eb8be49a061d56&R=)

