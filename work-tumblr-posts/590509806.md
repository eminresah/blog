-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/590509806/kitab)

### [Kitab](http://eminresah.tumblr.com/post/590509806/kitab)

Ekşi Sözlük'te -Yasemin'e fenalık veren- Baykal araştırmaları yaparken,
Kur'an'la ilgili bir girdiye rast geldim, eski günlerim aklıma geldi.

Bir zamanlar *agnostik* idim, Kur'an'la ilgili falanca çelişkiler,
filanca farklar, feşmekan hadisler, şu yorumlar, bu tefsirler derken
“ben en iyisi biraz nefes alayım” demişliğim olmuştu… Birkaç sene sürdü
bu, sonra farkettim ki asıl mesele ateistlerin dindarlara, dindarların
ateistlere yaptıkları propaganda değil. Allah, namütenahi, her an, her
yerde ve insanın gerçekte onu inkarı veya inanmıyor oluşu kendi
varlığına inanmıyor oluşuna denk. Kişi “Allah yok” derken, “ben yokum”
demek istiyor olabilir, zira Allah'ın varlığına karşı yöneltilmiş bütün
\_delil\_ler, insanı kendi yokluğuna da inandırabilir pekala…

Bunun ötesinde vahyin gerçek olup olmayışı veya elimizde Kitab'ın
tamamının bulunup bulunmayışı veya falanca ayetin filancayla çelişmesi…
Müslümanların kahir ekseriyeti Kitab'ın her türlü çelişkiden uzak
olmasının ve değiştirilmemiş olmasının *elzem* olduğunu düşünür, hatta
imanları için bunu bir delil kabul eder; yine de kendi adıma böyle bir
şartı imanımın merkezine yerleştirmeyi gerekli görmedim. Zira -Allah'ın
selamı, rahmeti ve bereketi üzerine olsun- Hz. Peygamber'in kaba putları
yıkarken, yerlerine yıkılması mümkün olmayan kitabi bir put bırakmış
olduğunu düşünmedim; Allah'ın kitabı ve Resulü'nün sünneti, insanlar
için bir rehberdir yine de bunu doğruyu gösteren bir işaret değil,
doğrunun değişmeyen bir resmi gibi görmeye başlayınca hissedilen
yabancılaşma kişiyi bu rehberi takip etmeye çalışmaktan alıp, onu
seyretmeye bırakır.

Bu söylediklerimin genel İslam akaidiyle çelişebileceğini kabul
ediyorum; velakin Müslümanların Kitab hakkında aradığı şartlar doğru
olsa da, olmasa da benim imanımda bir değişiklik olmayacak; yarın birisi
Kur'an'ın eldeki kopyalardan daha eski -ve farklı- bir kopyasını bulsa
imanlarını kaybedecek Müslümanlar var, velakin benim için bir şey
değişmeyecek ve İslam benim için her zaman “Allah Peygamberine bugün
nazil ediyor olsaydı ne indirirdi?” ve “Hz. Peygamber bugün yaşasaydı
nasıl davranırdı?” sorularının cevabı olacak.

Bunların cevaplarını düşünecek akıl ve bilecek kalp için duacıyım.

[May 12, 2010](http://eminresah.tumblr.com/post/590509806/kitab)

[0
comments](http://eminresah.tumblr.com/post/590509806/kitab#disqus_thread)

[1 note](http://eminresah.tumblr.com/post/590509806/kitab#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyZCdRk)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918968&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzU5MDUwOTgwNlwva2l0YWIiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=AMIIMPHLLA&K=b6d8a901ca8f59c50865f18727cfcd6b843ac913af6c6b5f2023bb6b042f3995&R=)

![](https://px.srvcs.tumblr.com/impixu?T=1434918968&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC81OTA1MDk4MDZcL2tpdGFiIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiNTkwNTA5ODA2IiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=KOHDEEEKIC&K=e3a740e38a4b4de009fa5a64172a6d42044485675389c5ae40c46ba9113603f7&R=)

