-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/11107114428/akan-resimler-6)

### [Akan Resimler 6](http://eminresah.tumblr.com/post/11107114428/akan-resimler-6)

*Kendinden geçmiş bir halde açtı kapıyı. Yorgunluktan ölüyordu.
Bakışlarından bezginlik dökülüyordu.*

Öyle hissetti. Öyle olmasını diledi. Koltuğunda hayallere dalmış biçimde
otururken, apartman boşluğundan gelen her tıkırtıya bir hayalle karşılık
veriyordu.

Nabzı kendinden önce bildi bu sefer gerçekten geldiğini. Kapıdaki
tıkırtıyı duydu. Anahtarın çevrilmesi, yorgun bir gıcırtıyla açılan
kapı.

İşte karşımda.

Kız duraladı. Ağzı açık, bir an tanımakta güçlük çeker gibi baktı, belki
gerçekten tanımamıştı, belki birazdan çığlık çığlığa kaçacaktı.

*Nasıl?*

Dudaklarının kıvrılmasına engel olamadı, kızın şaşkınlığının bu derece
eğlenceli olacağını düşünmemişti, sırıtmasının kahkahaya dönmesine engel
olmak için dudaklarını sıktı.

Kız bağırdı, *ne için…*

Eliyle *dur* işareti yaptı, *sakin ol*.

*Ne sakini, evime!*

Eli hala *dur* diyordu kıza, gülümsemesini bastırmaya çalışarak *çok
uzun sürmeyecek*

*Ne uzun sürmeyecek, hemen defol buradan, polisi arıyorum.*

Böyle olacağını tahmin etmesi gerekirdi, kapıyı açmak en kolay kısmıydı,
her zaman böyle olmuştu, zor olan bağırırken dayanabilmekti.

*Bunu tahmin etmiyordun, değil mi?*

Kız sinirli sinirli çantasında telefon arıyordu. Bir an elini cebine
attı, evet. *Defol çabuk!*

Kızın telefonu çıkarmasıyla hemen hemen aynı anda silahını çıkardı. *Son
defa görüşüyoruz.*

Silahı görünce kız dondu, kekelemeye başladı, *ha ha hayır, bunu…*

*Aradım. Hatırını sordum. Bana cevap vermedin.*

*Ha yır*

*Eh, her zaman dediğin gibi, hayatta her şeyin bir bedeli var.*

*Bunu yap ya pa maz*

Silahı kızın bacaklarına doğrulttu. *Senden insan yerine konmak dışında
bir şey beklemiyordum. Kader.*

*Dur, ha yır, söz veriyorum*

Kahkasını bu sefer tutamadı. Gözleri kızarık, kısılmış biçimde kıza
doğru bir uğultu gibi güldü.

Kız kahkahayka kendine gelir gibi oldu, gözgöze geldiler, kaçmak için
elini kapının dışına doğru attığında, silah da adamın şakağına
doğruluverdi.

Patlama sesiyle kapının kasasını kucakladı. Sıçrayan sıcaklık kan
olmalıydı.

[October 06,
2011](http://eminresah.tumblr.com/post/11107114428/akan-resimler-6)

[0
comments](http://eminresah.tumblr.com/post/11107114428/akan-resimler-6#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyAM2Hsy)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918726&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzExMTA3MTE0NDI4XC9ha2FuLXJlc2ltbGVyLTYiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=OFGAPHJDAN&K=b4dfa342b000e7697eecd3f212289a285f892d707e28774fe76a4908940b8670&R=)

![](https://px.srvcs.tumblr.com/impixu?T=1434918726&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMTEwNzExNDQyOFwvYWthbi1yZXNpbWxlci02IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTExMDcxMTQ0MjgiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=CFLEAJECIE&K=23c10faa2fe943ef0128039feb7977ecd5897b035824961a303994d72d74f4d4&R=)

