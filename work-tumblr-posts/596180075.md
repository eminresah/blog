-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/596180075/son-yaz-siparis-uzerine)

### [Son yazı (Sipariş üzerine)](http://eminresah.tumblr.com/post/596180075/son-yaz-siparis-uzerine)

Hakkında

> Gümüldür, İzmir İli Menderes İlçesi'ne bağlı bir belde olup Ege
> kıyısın şirin bir beldesi konumundadır. Gümüldür’ün bu jeopolitik
> konumu, iklim ve arazi durumu ilk çağlardan beri insanların büyük
> ilgisini çekmiştir.

gibi derin cümlelerin yazıldığı beldemizin *jeopolitik* konumunu teftiş
etmeye gitmeden evvel sipariş geldi, bir yazı yazmak lazımmış.

Efendimiz İsa Mesih havarilerine son bir kıyak geçerken, “bu benim etim,
bu da benim kanm” demiş midir bilmiyorum,orada değildim, velakin ben
kendisinin sipariş ettiği sofraya benzer bir sofrayı bu yazıda
sunabilecek değilim. Fakirim, zihnim yarın kargaları nasıl
uyandıracağımla ve sevgiliden -her haftası bir ay gibi geldi diye
şikayet eden sevgiliden- nasıl ayrılmanın en az incitici olacağıyla
meşgul.

Ayrılığın incitici olmayanı icat olmamış olduğundan, insanlar için
ayrılığın da bir sebepten yaratılmış olduğundan bahsedebilirim belki.
Yeryüzünde hiçbir şey yoktur ki, kendisi veya yol açtıklarıyla güzel ve
iyi olmasın. Zannetmiyorum ki hayatının en kötü günlerini benden ayrı
kaldığı zamanlarda yaşayacak olsun, elbet daha derin acıların, daha
çözülmez sıkıntıların içinden geçmiştir benim sevgilim; yoksa benim
sevgilim olmazdı, ben de onun sevgilisi olmazdım.

İnsan hayatı şeker gibi yaşamak istiyor, sıkıntı olmasın ve katlanan
zevklerle sürüp gitsin, velakin hiçbir zevk aşılmış bir acının ve
büyüten bir sıkıntının hatırası kadar iz bırakmıyor insanda, kimse
kendini bilerek ıztırabın ortasına bırakmaz, yine de ıztırap onu doğru
anlayıp, doğru yaşayanda insan olmanın ne demek olduğunu ortaya çıkarır.

Temelinde hayatımızdan kestiğimiz bir zaman dilimini anlamsızlığa haraç
vermek zorunda kalan bizlerin zavallılığından daha zavallı bir
bilinçsizliğin olduğu bu düzenin elbette çocuklarımız ve onların
çocukları için sürüp gitmeyeceğini düşünüyorum. Velakin “işin düşüncesi
kendisinden fazla sıkıntı yaratır” diyen üstadların -daha doğrusu kesin
demişlerdir buna benzer bir şey- sözünü tutmak gerekiyor.

Bu da geçer ya hu…

[May 14,
2010](http://eminresah.tumblr.com/post/596180075/son-yaz-siparis-uzerine)

[0
comments](http://eminresah.tumblr.com/post/596180075/son-yaz-siparis-uzerine#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyZYFnh)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918974&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzU5NjE4MDA3NVwvc29uLXlhei1zaXBhcmlzLXV6ZXJpbmUiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=IDEIDAILNC&K=600ff62bea59624b562c54f623e8240f21bb1ecb4d5c2f337ef7986c1bb8f3f3&R=)

![](https://px.srvcs.tumblr.com/impixu?T=1434918974&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC81OTYxODAwNzVcL3Nvbi15YXotc2lwYXJpcy11emVyaW5lIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiNTk2MTgwMDc1IiwiYmxvZ2lkIjoiMzY0ODAyOCIsInNvdXJjZSI6MzN9XSwibm9zY3JpcHQiOjF9&U=GIHCGFPOGG&K=bb22a55f4498997759d628c7f3f3b6973a79f3be1ec0026bc8446f6c63540dee&R=)

