-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/11042707206/gozlerini-kapat)

### [Gözlerini Kapat](http://eminresah.tumblr.com/post/11042707206/gozlerini-kapat)

Zaman zaman, belki günde iki defa yapacağım bunu: Bir soru soracağım ve
aklıma ne gelirse yazacağım. Düşünecek düzeltecek zaman yok.

*Müslümanların hali ne olacak?*

Müslüman, garip bir tasavvur. Böyle bir insan kaldı mı, kaldıysa nerede,
nasıl düşünüyor, nasıl yiyor bilmiyorum. Biz sadece, kendimiz de dahil
bir karikatür ne kadar aslını anlatırsa, o kadar, ana hatlarıyla
müslümanız. Müslümanlığın ne olduğunu da bu karikatürlere bakıp anlamak
zorunda kalıyoruz, herkes karikatür olunca, gerçek karikatüre dönüşmüş
oluyor.

Asılla olan münasebetimiz derin değil. Şahsen müslümanların ne
olacağından çok, ne olduğuna bakmak taraftarıyım, nasıl oldu da bu hale
geldi, bu tersinden mucize hali, bu çöküş nasıl yaşandı. Neredeyse panda
sayısınca kalmış müslümanlar nerede, neden etrafta sadece bir takım
silüetler var ve bu silüetler ne zamana kadar bize yetecek?

Bittiğini düşündüğüm çok oluyor, İslam sahneye çıktı, oyununu oynadı,
rolü bitti ve gitti. Arkasından bakan bizim gibiler, rolü hoşumuza
gittiği için onun oraya gelmesini tekrar umut ediyoruz, yönetmenin bu
rolü bu kadarda bırakmayacağını temenni ediyoruz, ancak belki de,
kuvvetli bir belki de, bu ısrarımız yanlış. İslam, hükmüne düşeni
tamamlamış ve gitmiş olabilir, mevzu belki de bu kadardır, abartmanın
alemi yok.

Ne demek efendim, işte Arap baharı, Türk yazı falan diyecekler vardır;
desinler, velakin müslümanların müslümanlıkta pek ileri gitmedikleri
aşikar, daha çok paraları olabilir ama artık daha yapay bir dünyanın
kölesi bunlar.

Çocukluğumda seyrettiğim bir skeçte, adamın biri put niyetine tapılan
bir ağacı kesmeye niyet ediyor, tam balta vuracağı sırada şeytan
karşısına çıkıyor, kavga ediyorlar, adam şeytanı dövüyor ama şeytan
allem kallem günde iki altın vermeye söz vererek adamın ağacı kesmesine
engel oluyor. Adam evine dönüyor ve her sabah yastığının altında iki
altın buluyor. Bir zaman sonra yastığına misafir altınlar kesilince
baltaya sarılıp tekrar ağacı kesmeye niyetleniyor. Bu sefer şeytan bir
hamlede adamı yere yıkıyor. Geçen defa geldiğimde seni dövmüştüm diyor
adam, evet diyor şeytan, o zaman Allah rızası için gelmiştin ve ben sana
karşı duramadım, şimdi altınların için geldin ve kolayca yıkıldın.

Müslümanlar da geçmişte yendikleri şeytanı para için bir defa daha
yeneceklerini düşünüyor. Buna inanmıyorum. Sordum, ne masam, ne
bilgisayarım inanıyormuş.

[October 05,
2011](http://eminresah.tumblr.com/post/11042707206/gozlerini-kapat)

[0
comments](http://eminresah.tumblr.com/post/11042707206/gozlerini-kapat#disqus_thread)

[6
notes](http://eminresah.tumblr.com/post/11042707206/gozlerini-kapat#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyAICbS6)

[View the discussion thread.](http://erblog.disqus.com/?url=ref)

1.  [![](http://33.media.tumblr.com/avatar_063d45a540dc_16.png)](http://passpassive.tumblr.com/ "ha bi' de! ")[passpassive](http://passpassive.tumblr.com/ "ha bi' de!")
    likes this
2.  [![](http://33.media.tumblr.com/avatar_38083684e558_16.png)](http://gelengidenkalan.tumblr.com/ "gele gide kala ")[gelengidenkalan](http://gelengidenkalan.tumblr.com/ "gele gide kala")
    likes this
3.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
4.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918719&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzExMDQyNzA3MjA2XC9nb3psZXJpbmkta2FwYXQiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=FNNHIHCPDK&K=6b94679be3b5843a6f82181887bacb1e64e45f7355f70597ff0ee9d43d56857a&R=)

![](https://px.srvcs.tumblr.com/impixu?T=1434918719&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMTA0MjcwNzIwNlwvZ296bGVyaW5pLWthcGF0IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTEwNDI3MDcyMDYiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=MCKOEOAPJE&K=70d22eb91d2a5669077fc852a258e0c5dc04522cbf23872620c00b5af57f5219&R=)

