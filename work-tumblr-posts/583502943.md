-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/583502943/uc-din)

### [Üç Din](http://eminresah.tumblr.com/post/583502943/uc-din)

Bütün isimlerin ve inançların ötesinde üç dinin varlığına inanıyorum.
Hakikat dini, halkın dini ve şeytanın dini…

Hakikat dini kainatın ve varlığın özündeki nefesi keşfetmekle ilgili,
halk dini insanların adet ve alışkanlıklarını, ahlak ve metafizik
kaygılarını gerçekte ne olduğunu bilmedikleri ama inanmayı ve anlatmayı
sevdikleri hikayelerle besliyor, şeytanın dini ise türlü çeşit
kötülükle, istismarla ve örtbas etmekle meşgul…

Tüm dinlerin temelde hakikat dini olarak başlayıp, halkın eline
geçtikten sonra özünden uzaklaştığını ve yavaş yavaş şeytanın oyunlarına
alet olmaya başladığını görebiliriz. Başta, toplumunun kötülüklerini yok
etmeyi ve hakkı ve adaleti amaçlayan din, sonra sonra “kurulu düzen"in
bir aracı haline ve böylece istismarın malzemesi olmaya doğru evrilir.
Bu hikayeyi, sadece "din” adını verdiklerimize değil, Marksizm gibi
dinleşmiş ideolojilere de uyarlayabiliriz.

Bu üçü hiçbir toplumda birbirinden tamamen ayrı bulunmuyor, herkes halk
dini içine doğuyor ancak bazıları bunu hakikat dinine erişmek için,
bazılarıysa şeytaniliği beslemek için kullanıyor; çoğunun ise halk
dininin ötesine geçme kaygısı yok, halk ondan namaz kılmasını bekliyorsa
namaz kılıyor, ramazanda içki içmemesini bekliyorsa böyle yapıyor…
Kimisi bu ibadetlerin ve kuralların taşıdığı anlam üzerine kafa ve ruh
yoruyor; sonunda bunları daha lezzetle ve manalarına erişerek ifa
ediyor, kendine ve etrafındakilere dürüst oluyor; kimisi bu ibadetlerle
kendine değer biçiyor ve kibirleniyor, mensubiyetini şeytanın dinine
çeviriyor; kimisi yaptıkları ve inandıkları arasına fark sokuyor ve
hakikat yerine münafıklığı tercih ediyor…

Dış görünüşünden ve yapıp ettiklerinden bir insanın bu üçünden
hangisinden olduğunu anlamak her zaman mümkün değil; kişi bazen imanıyla
hakikat dinine yakın ve bazen inkarıyla; kişi bazen imanıyla şeytanın
dinine yakın ve bazen inkarıyla; kişi bazen halktan biri olarak hakikate
yakın ve bazen ona karşı durarak; kişi bazen halktan biri olarak şeytana
yakın ve bazen ona karşı durarak… İnsanın her olayı, her duyguyu, her
düşünceyi tartabileceği bir kefesi olmadıkça, kendini nereden nereye
vurabileceğini bilemiyor.

[May 09, 2010](http://eminresah.tumblr.com/post/583502943/uc-din)

[0
comments](http://eminresah.tumblr.com/post/583502943/uc-din#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyYnunV)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918960&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzU4MzUwMjk0M1wvdWMtZGluIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=MIENOMEDOP&K=8971bc98ee749bbdba4fe66d1b0aa183df20cb0793bdead84ff207ee1034243a&R=)

![](https://px.srvcs.tumblr.com/impixu?T=1434918960&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC81ODM1MDI5NDNcL3VjLWRpbiIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjU4MzUwMjk0MyIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=IHGBAFKJIN&K=bf238bc30ee127b812b06d0de6f7fdf61c67683393cfde515165d92fee0443e6&R=)

