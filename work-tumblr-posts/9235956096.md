-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/9235956096/hoca)

### [Hoca](http://eminresah.tumblr.com/post/9235956096/hoca)

Günlerdir YouTube üzerinde o hoca senin, bu hoca benim geziyorum. Pek
televizyon ilgim olmadığından, muhtemelen okurlara hayli eski gelecek,
ama benim daha yeni haberdar olduğum *Cübbeli* kliplerine, Mustafa
İslamoğlu'nun cevaplarına, Abdülaziz Bayındır'ın aynı mahiyetteki
kayıtlarına bakıyorum, eğleniyorum, hatta iki üç defa Fethullah Hoca ve
adını hatırlamadığım bazı adamların kliplerine de baktım.

YouTube ben görmeyeli hayli değişmiş.

Kedili video seyretmekten iyidir tabi. Kendilerine atfettikleri önemi,
*falanca hadis uydurmadır*, *filanca hadise göre amel etmezseniz şöyle
böyle olursunuz*, *fişmekan ayet bunu yalanlar* diye sürüp giden ve
kafamda sadece *söyleyenin* yer ettiği ama üzerinden yarım saat sonra
bile ne söylediğini hatırlamadığım *sohbetler.*

Değer vermediğim sanılmasın, hepsi çok güzel, çok derin, çok akıllı,
hoşsobhet insanlar. *Alim* denebilir gerçi ama o kadarına garanti
veremedim şimdi. Alimdirler herhalde ama bunu anlamak için de alim olmak
gerektiği ama ben alim olmadığım için sadece hoşsohbet ve hazırcevap
olduklarını söylemekle yetineceğim.

Naçizane *iman sahibi* olmanın zamanımızda hayli nadirattan olduğunu,
(kendim de dahil) pek çoklarının kendini kandırmayı iman sandığını
düşünüyorum. İnsanı falanca puttan çevirip, filanca puta yöneltmeye iman
demiyorsak; kendi aklı, zekası, kitabı, hocası, cemaati, anlayışı,
bilgisi, falanı filanı da dahil olmak üzere bir takım putlara döndürmeye
çalışmaya da *imanı anlatmak* diyemeyiz.

Bununla beraber, tabii ki, insanların pek çoğunun ihtiyaç duyduğu,
*nasıl yaşamalı?* sorularının cevabı söylediklerinde mevcut. Hepsi
kendine göre haklı, sakalımı kesersem birine göre haram olur, diğerine
göre sünneti terketmek olur ama en azından bir fikir veriyorlar.
İnsanlar da zamanımızda, kalbi hangisine yatıyor, hangisini samimi
görüyorsa, onları takip etmekte hür. Niyetin samimiyse hoca sebil gibi.

Anlam veremediğim, hepsi aynı çarkın suyuyla yıkandığı halde, neden
kendilerine bu kadar önem verdikleri… Mübarek *bildiğimiz bu kadardır*
demiyor hiçbiri, her meselede bir fikir, her meselede bir fetva, *bunu
da gidin başkasından okuyun* diyen kimse yok, *en doğru benim* diye
başlıyor bütün cümleler; öyle de bitiyor. Falanca kelimenin anlamı
falanca sözlükte şu anlamdadır, benim de *kanaatim* bu yönde oluşmuştur,
demiyor, *bu böyledir* diyor…

Neticede, değerli hocalarım, hepimiz aynı toprağın ekmeğini yiyoruz, bu
kadar çekişmenin, suçlamanın hiçbir manası olmadığını, bir noktadan
sonra insanın kendi mantığını, bilgisini, aklını imanının önüne
geçirmemesi gerektiğini benden iyi biliyorsunuz. Bu kadar didişmenin, en
ufak meseleyi bile hayretengiz bir tavizsizlikle ele almanın bir manası
yok… Aynı kıbleye döndüğünüz adamlara karşı azıcık sevgi duyun.

Ha, tabi, o ona müşrik, öteki de buna zındık diyor, mesele hallolmuş
oluyor.

Bugün Türkiye'de dini konuda tek bir mesele varsa adı namazdır. Hepimiz
biliriz ki diğer tüm meseleler bunun yanında anlamsız kalır ve hemen
herkes de namazın ne olduğunu bilir.

Namazı kılın. Namazı kılın. Namazı kılın.

Akabinde de benim için dua edin.

[August 22, 2011](http://eminresah.tumblr.com/post/9235956096/hoca)

[0
comments](http://eminresah.tumblr.com/post/9235956096/hoca#disqus_thread)

[3 notes](http://eminresah.tumblr.com/post/9235956096/hoca#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy8cWO60)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
2.  [![](http://33.media.tumblr.com/avatar_063d45a540dc_16.png)](http://passpassive.tumblr.com/ "ha bi' de! ")[passpassive](http://passpassive.tumblr.com/ "ha bi' de!")
    likes this
3.  [![](http://33.media.tumblr.com/avatar_36dfba2b4338_16.png)](http://banupluie.tumblr.com/ "whatsoever ")[banupluie](http://banupluie.tumblr.com/ "whatsoever")
    likes this
4.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434919034&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzkyMzU5NTYwOTZcL2hvY2EiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=KJGFOIIOMI&K=ff4c952ddb5f2d4a5d2d02e349e7752a60f5df1c276ea085af182615ea481f26&R=)

![](https://px.srvcs.tumblr.com/impixu?T=1434919034&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC85MjM1OTU2MDk2XC9ob2NhIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiOTIzNTk1NjA5NiIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=KOELJMJAOH&K=c91bdfed84fc3185f91765a5831a7f097925bd4f1d248ff8aabbd00a73c68608&R=)

