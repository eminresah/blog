-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/1057381259/tembelin-uc-yaz-s)

### [Tembelin Üç Yazısı](http://eminresah.tumblr.com/post/1057381259/tembelin-uc-yaz-s)

Dün üç yazıya dair ufak notlar aldım, *çarşı izni* için velakin
notlarımı unutmuşum ve konularını tekrar hatırlayınca içimden yazmak
gelmiyor.

Biri sanırım *din* hakkındaydı ve din ile dil arasında bir *analoji*
arıyordu. Dinini iyi yaşamak ve dilini iyi konuşmak arasında… Bir dile
hariçten gelen kavram ve kelimeler gibi, dinlerin de hariçten kavram
alabileceklerini, ancak bunların dinin bütünlüğünü bozacağını iddia
ediyordu. Aslında derdim, düzden anlatacak olursak, geçenlerde beni
neredeyse gözlüğüne kafa atacak hale getiren bir *nurcu* nun, *vakıf*
dedikleri şeyle övünmesiydi. Vakıf, kendilerini vakfetmeleri oluyor,
evlenmiyorlar, çalışmıyorlar, kendilerini tamamen *hizmete* adıyorlar.
Ruhbanlık yani, kısacası, hristiyanlık yerine müslümanlık, manastır
yerine *ışık evleri* nde geçen bir ruhbanlık…

Allah, hristiyanlara (ve müslümanlara) ruhbanlığı yazmadı diyecektim,
zira [ayet demiş
ki](http://www.kuranmeali.org/kuran_meali.aspx?suresi=hadid&ayet=27),
(M. Esed)

> Ve sonra onların ardından öteki elçilerimizi gönderdik; ve (zaman
> içinde) arkalarından kendisine İncil verdiğimiz Meryem oğlu İsa'yı
> gönderdik; o'na (sadık bir şekilde) uyanların kalplerine şefkat ve
> merhamet yerleştirdik. Ruhbanca riyazete gelince, Biz onlara bunu
> emretmedik, Allah'ın rızasını kazanmak arzusuyla onu kendileri
> uydurdu. Ama sonra ona, (her zaman) gerektiği gibi uymadılar, böylece
> Biz, (gerçekten) iman etmiş olanlara karşılığını verdik, ama onların
> çoğu yoldan çıkmışlardı.

Kendi *mantıkları* icabınca, “bu güzel olur” dedikleri bir şey olsa
gerek, ama neticede yabancı bir kavram, ve elbette kimse kalkıp, kendi
hayatını bu derece kısıtlayan birine *dinen* karşı çıkmaz. (Bizim
memlekette böylelerine *enayi* derler ama yine de kimse
samimiyetlerinden ve iyi niyetlerinden kuşku duymaz.) Yine de tuttukları
yolun hedeflerine varacağından emin olamayacaklarını düşünüyorum.

İkinci yazı *hakikat* gibi artık çiğneye çiğneye bîhâl olduğum bir
konuyla alakalıydı, canım sıkıldıkça *hakikat* yazısı yazarım ben de; bu
da öyle bir şeydi.

Üçüncü yazı askerlikle alakalı bir yazıydı, 1 Ekim'den sonrasına
saklayacağım bir yazı ama şu an canım hiç askerlik yazısı yazmak
istemiyor.

[September 03,
2010](http://eminresah.tumblr.com/post/1057381259/tembelin-uc-yaz-s)

[0
comments](http://eminresah.tumblr.com/post/1057381259/tembelin-uc-yaz-s#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy-1bkB)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918705&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzEwNTczODEyNTlcL3RlbWJlbGluLXVjLXlhei1zIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=LFKBCDCOHP&K=ef21672588c629ae0e29c7d628a82b9f6f16ffd18347f9fc3c125810c58eb2fb&R=)

![](https://px.srvcs.tumblr.com/impixu?T=1434918705&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xMDU3MzgxMjU5XC90ZW1iZWxpbi11Yy15YXotcyIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjEwNTczODEyNTkiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=OAMFMIDAND&K=51fc9a34266ea91595b9522cd9c8c5d2d3f0522deebc99d81adf479b038ed321&R=)

