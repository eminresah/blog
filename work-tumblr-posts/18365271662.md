-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/18365271662/neden-art-k-siir-yazm-yorum)

### [Neden Artık Şiir Yazmıyorum?](http://eminresah.tumblr.com/post/18365271662/neden-art-k-siir-yazm-yorum)

\# Neden Artık Şiir Yazmıyorum? Birkaç seneden beri haikular ve
dörtlükler dışında şiir yazmıyorum.

Bilmediğimden değil, çok kötü yazdığımı da düşünmedim, bırakıp şemsiye\
yapmamı söyleyen de olmadı. Birincisi Bachmann'ın \*şiir yazmam
gerektiği zaman yazabildiğim bir şeye\
dönüşmüştü ve onun için bıraktım\* dediğini okudum. Benim için de\
benzerdi. Laf olsun, torba dolsun kabilinden yazabiliyordum, kafiyesi,\
vezni şusu busu \*kitleye\* göre ayarlanmış, ne ölçüde aşk, ne ölçüde\
yalnızlık, ne ölçüde eski kelime kullanılacağını yemek yapar gibi\
belirleyebildiğim şiirler. Bunların \*kız tavlama\* konusunda belki\
faydası olabilirdi ama şiir yazmışım gibi gelmiyordu hiç. (Belki eski\
şiirleri de toplarım yakında, kararınızı kendiniz verirsiniz.)

Günümüzde \*büyük şairler\* de dahil olmak üzere, çoğu şiirde bu yapay\
kokuyu alıyorum. Bir insan şiir yazma heyecanını on yirmi kırk sayfa\
devam ettiremez; o kadar uzun şiir yazıyorsa, ya epiktir ve hikaye\
anlatır, ya da şiirin tekniğini sömürme peşindedir. Bana her zaman
tuhaf\
gelir, her sabah oturup yarım saat şiir yazmak, veya yazmış olmak için\
şiir yazmak mesela. Düzyazı için bunu anlarım ve kendim de bir ölçüde\
düzenli yazmaya çalışırım, ancak şiir için başka haller de gerekir,\
gerekmelidir. Yoksa bunun kuru yazılardan bir farkı olmaz, mesele şiir\
cümlesi kurmaksa, cümleleri yazar, yüklemi bir satıra, özneyi başka\
satıra alır, nesneyi ya siler, ya şeklini değiştirisiniz; olur size\
\*şiir\*. Bunun için fazla afra tafraya da gerek yok, cümleyi öğelerine\
ayıran bir algoritma, gayet başarılı \*şiir\* de yazar. İkinci sebep ise
hiç bir zaman [Esra](<http://esrabalaban.blogspot.com>)\
kadar iyi yazamayacağımı düşünmem oldu. O şiirleri pişiren iklimi az
çok\
bildiğim için, kendi çapıma uygun işlerle meşgul olmaya karar verdim.\
İklim değiştiğinde şiirlerin değişmesinden de, bu meselenin bir
\*tabiat\*\
meselesi olduğuna kanaat ettim. Nasıl ki maddi imkanınız olmayınca
araba\
alamıyorsanız, manevi imkanınız olmayınca da şiir yazamazsınız. Belki\
yazarsınız da, karton araba ne kadar arabaysa, o da o kadar şiir olur.

Şiiri benim için nesirden ayıran, formdan ziyade kişinin tecrübe ve\
duygularına kök salmış, oradan besleniyor olmasıdır. Şair başkalarının\
başına gelenden ders almaz, etrafı takip etmez, illa kendi yaşar, onu\
besleyen yaşadıklarıdır. Nesirle uğraşan ise etrafıyla daha ilgilidir,\
hikayeci kendi başına gelenden çok başkalarınınkini anlatır,
denemecinin\
derdi de etrafa dair ahkam kesmektir. Buradan bakınca, aslında hala şiir
yazıyor ancak bunu şiirmiş gibi\
değil, düzyazıymış gibi yazıyor oluyorum. Zaman zaman burada okuduğunuz\
bazı yazıları şiir diye sunmak mümkün. Yine de şiir formunu ondan daha\
iyi anlayanlara terk etmeyi uygun buluyorum diyelim. Şairlik zor
geliyor\
da diyebiliriz. Korkup kaçtığım da doğru olabilir.

[February 27,
2012](http://eminresah.tumblr.com/post/18365271662/neden-art-k-siir-yazm-yorum)

[0
comments](http://eminresah.tumblr.com/post/18365271662/neden-art-k-siir-yazm-yorum#disqus_thread)

[1
note](http://eminresah.tumblr.com/post/18365271662/neden-art-k-siir-yazm-yorum#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyH6fyvk)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_d56ba67c21c7_16.png)](http://panind.tumblr.com/ "pdunin ")[panind](http://panind.tumblr.com/ "pdunin")
    likes this
2.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918830&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE4MzY1MjcxNjYyXC9uZWRlbi1hcnQtay1zaWlyLXlhem0teW9ydW0iLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=BBKGNLJFEG&K=89b126768fff3abeaaa20ec395387e34ef6ef2a4cfb263b2efdc1c7c72d19a1b&R=)

![](https://px.srvcs.tumblr.com/impixu?T=1434918830&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xODM2NTI3MTY2MlwvbmVkZW4tYXJ0LWstc2lpci15YXptLXlvcnVtIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTgzNjUyNzE2NjIiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=IDKFKCOCIH&K=68a99c7a2fee4a420127720212a77ecfa0b786244d3565d85c0793656315a2be&R=)

