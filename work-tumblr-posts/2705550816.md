-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/2705550816/leyli-kar-st-rmalar)

### [Leyli Karıştırmalar](http://eminresah.tumblr.com/post/2705550816/leyli-kar-st-rmalar)

Çatlatıcı bir sessizlik, ruh akar, beden bozulur, sonra gelen gitmiş
olur, *ilham* ilahlara karışır ve ona kulluk etmeye başlarsın.

Halbuki yoktur ilham, ruhunla pazarlık eden şeytan vardır sadece. İlham
şeytanın fiyat kırmasıdır, ruh daha derin karanlık ister, şeytan daha
ucuza satar dünyayı.

*Neden en sevilen yazılar aslında pek de sevmediğim yazılar oluyor?*

Bu soru kafamın içinde dönüp durur, bir şey yazıyorum, bunu karşımda
birileri var gibi mi yazsam iyi olur, yoksa salsam daha mı güzel
kıvırırım? Genelde karşımdaki insanlar *hayalimde bile* sıkılıp
gittikleri için kendimi parmaklarımın götürdüğü yerde buluyorum, birine
hitap etmiyorum, adı mektup değilse.

Sonra yazı beni daraltıyor zaman zaman. Arayıp ucunu bulamadığım bir
yumak gibi söyleyeceğim sözü kafamın içinde arayıp duruyorum, başlasam
devamı gelecek, tortop duruyor ağırlık orada ama hangi *bilinçdışı kedi*
o yumakla oynadıysa karmakarışık olmuş.

İnsanın kendinden bahsetmesi her zaman yalan. Tevazu da olsa böyle.

*Ben düdüğüm* diyen insanın birazdan öteceğini düşünmek lazım.

Dün akşam güzeldi, kafamda uzun zamandır olmayan bir huzur buldum. Günde
rahatlamak için üç yazı yazmam lazım herhalde, velakin vakit yok.

Bugün Noel Baba yerine Nasrettin Hocamsı bir karakterin bazı mahallerde
daha çok iş yapacağını düşündüm. Türkiye'de son zamanlarda gelişmiş bir
tarih merakı var, tırt ve yüzeysel de olsa böyle, bazı şeyler Osmanlı
sosuyla daha iyi gidebilir. Noel Baba'yı Nasrettin Hoca'ya çevirmek de
zor bir iş değil. Noel Babaların her yerde boy gösterdiği mevsimde bir
Nasrettin Hocayla deneme yapmak isterdim. *Ama satışlarını artırmam
gereken bir mağazam yok.*

Acıktım. Gece vakti yemek adetim yok ama mücver güzeldi, belki ondan,
belki nohutlu pilavdan yesem azıcık.

[January 12,
2011](http://eminresah.tumblr.com/post/2705550816/leyli-kar-st-rmalar)

[0
comments](http://eminresah.tumblr.com/post/2705550816/leyli-kar-st-rmalar#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy2XGstW)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918854&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzI3MDU1NTA4MTZcL2xleWxpLWthci1zdC1ybWFsYXIiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=ALOACAOICH&K=3b6a7ef30e4626eb7b84371627ca64c459e1ccf418a4caa2727e206f811e98b4&R=)

![](https://px.srvcs.tumblr.com/impixu?T=1434918854&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8yNzA1NTUwODE2XC9sZXlsaS1rYXItc3Qtcm1hbGFyIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMjcwNTU1MDgxNiIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=MCIJBADFFD&K=8d106eb6c5e81ae10ec06deb8b8ff84e34e311711243679400f5bccf59de91e2&R=)

