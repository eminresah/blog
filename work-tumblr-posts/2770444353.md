-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/2770444353/acemi-saman)

### [Acemi Şaman](http://eminresah.tumblr.com/post/2770444353/acemi-saman)

Yazacak bir şeyler söyle bana -Olric diyeceğim adına ama artık herkes
biliyor onu, moda ya!– Belvedere… Hayır, bu da köpek ismi gibi oldu.

*İns misin, cins misin?*

Kendimi bir şaman gibi hissediyorum, doğuya bakıyorum ışık, batıya
bakıyorum ışık, yön duygum kayboluyor. Zaman hiçliğe akarken, sen de
kendini tanıt bize, isminle başlayalım.

*Şadrihayazahaytim*

Bence bunun pek bir manası olmadı, isimsizken daha iyi tanıyorduk seni.

*Şad* yani ceviz ağacının kutsal ışığı, *dr* yani heves, *ihay* yani
mumdan akan mum, *zaha* yani anlam veya anlayış, *yti* yani keşif, *im*
yani bilgelik…

İsminin anlamını açıklaman da gerçekten çok iyi oldu, şimdi seni daha da
az tanıyoruz.

Sizin dilinizde *bilgeliğin anlamını erimiş mum damlasına düşen ceviz
ağacının kutsal ışığıyla kavrayan* demek.

Oh, maşallah. Peki sizin hayatınız nasıl, doğar mısınız, ölür müsünüz?

*Doğmayan ölür mü, ölmeyen doğabilir mi?*

Evet, ama bu benim sorduğum şeye cevap olmadı.

*Ölüm yokluk demekse, hayır biz yok olmayız, doğum varlık demekse, hayır
biz var da değiliz.*

Bu da gerçekten çok aydınlatıcı oldu. Ne iş yaparsınız diye sorsam?

*Doğruya doğruluk, eğriye eğrilik veren ruhum ben, gökyüzünü benden
dolayı hem kubbe gibi, hem de açık görürsünüz.*

Hmm, açık?

*Ne diyorlar, hiç bitmeyecek gibi, dümdüz yani*

Bu işle mi meşgulsünüz?

*Bir de suyun şırıltı frekansını ayarlarım, tam sizin kulağınıza
göredir.*

Evet, elbette. Ben de tam gidip su sesi dinleyecektim şimdi, ben gitsem
*Şad*

*Şad* değil, *Şadrihayazahaytim*, *Şad* küçük ve değersiz demek.

Demin *ceviz ağacının bilmemnesi* demiştin

*O su sesiyle başlayan* şad, \_sen bunu rüzgar sesiyle söyledin.

Kusura bakma, adın her neyse, şamanlık kariyerimi de gömdüm ilk günden
sanırsam…

*Şurulam yaşaralilom taşarillililom*

Kul euzü birabbil felak!

[January 16,
2011](http://eminresah.tumblr.com/post/2770444353/acemi-saman)

[0
comments](http://eminresah.tumblr.com/post/2770444353/acemi-saman#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1Oy2b8Q11)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918857&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzI3NzA0NDQzNTNcL2FjZW1pLXNhbWFuIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=LNIFGNMDNJ&K=44aff47d090b00381f048e1c162f00c0a5ee385b09055e2aacb27ca647c26ba3&R=)

![](https://px.srvcs.tumblr.com/impixu?T=1434918857&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8yNzcwNDQ0MzUzXC9hY2VtaS1zYW1hbiIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjI3NzA0NDQzNTMiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=PPBOAEIBJD&K=045b9563886e53fc356b0355047e0cff177b5f66f98f462821af45c3cb0a12cc&R=)

