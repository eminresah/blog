-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/477936169/recete)

### [Reçete](http://eminresah.tumblr.com/post/477936169/recete)

Hastalık, insanın insana tasallutu ve sömürü, reçete de şu:

-   Öğrenmek, fikir geliştirmek, bunları her şekilde ifade etmek, soru
    sormak, fikirleri somutlaştıran teşebbüs ve insanların bir şeylere
    sahip olup bunları işletmesi, para kazanması ve ortaklıklar kurması
    serbest olsun.

-   En genel anlamıyla üretim araçları üzerindeki *miras*ı lağvedelim,
    insanların gelir kaynaklarını kendi düşünce, emek ve becerilerine
    bağlı kılalım. Üretim araçlarının, şirketlerin, organizasyonların,
    markaların mirası herkese kalsın, ve bu herkese miras kalmış üretim
    araçları vs.‘yi onu en iyi kullanabilecek, en iyi
    değerlendirebilecek kişilere olabilecek en yüksek bedelle satalım.

-   Bu satışların geliri herkesin temel ihtiyaçlarını, eğitim, sağlık ve
    güvenlik harcamalarını karşılamak için kullanılsın. Toplam gelirin
    üçte biri temel ihtiyaçlar ve sağlığa, üçte biri kültür, eğitim ve
    güvenliğe, üçte biri de fikri olup iş geliştirmek isteyenlere kredi
    olarak ayrılsın.

-   Hayati durumlar dışında vergiyi kaldıralım.

-   Kültürü kişinin yetişkin kabul edilmeden önce edindiği tüm bilgi
    olarak tanımlayalım ve insanın kültüründen dolayı ayrımcılığa
    uğramasına engel olalım. Eğitim ve kültür giderleri için insanlar
    adına (devam ettikleri eğitim ve kültür kurumlarına) belli bir
    miktar ödeme yapalım. İnsanların nereden nasıl eğitim alacaklarına
    ve kendilerine ayrılmış gelirle hangi kültür kurumlarını desteklemek
    isteyeceklerine karışmayalım.

-   Ortak kültür kodlarına sahip ve bir ölçüde hayatı ortak yaşamak
    isteyen insanların cemaatler teşkil etmesine izin verelim. Cemaatler
    arası geçişleri serbest yapalım, ancak mensubiyetin getirdiği
    şartlar olabileceğini kabul edelim.

-   Doktorun ve eczacının hastalıktan değil sağlıktan, öğretmenin
    cehaletten değil bilgiden para kazanmasını temin edecek yollar
    bulalım.

-   Herkesin toplumsal düzeni ilgilendiren bir konuda müfettiş olmasına
    imkan verelim.Sigara müfettişleri sigara yasağını denetlesin,
    temizlik müfettişleri temizlik yasağını ve para cezalarının geliri
    kendilerinin olsun; velakin mahkemeyle isbat isteyene sunacak şahit
    ve delilleri de düşünsünler.

-   Seçimleri yöneticilerin hesap vermesi yöntemi olarak kullanalım,
    ancak onları yalan söylemek zorunda bırakacak veya insanları
    kandırmalarına yol açacak vaadleri sıralamalarına engel olalım.
    Seçimler yöneticileri getirmesin ama onları bir daha gelmemek üzere
    *götürsün*.

[March 28, 2010](http://eminresah.tumblr.com/post/477936169/recete)

[0
comments](http://eminresah.tumblr.com/post/477936169/recete#disqus_thread)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OySVBef)

[View the discussion thread.](http://erblog.disqus.com/?url=ref)

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918929&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzQ3NzkzNjE2OVwvcmVjZXRlIiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJub3NjcmlwdCI6MX0=&U=FKNFFEDLID&K=a99b00cbcdd4bfbde6e14ba5291ba5b06b66c16d3fe509a6b9daf0d9d2f412f9&R=)

![](https://px.srvcs.tumblr.com/impixu?T=1434918929&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC80Nzc5MzYxNjlcL3JlY2V0ZSIsInJlcXR5cGUiOjAsInJvdXRlIjoiXC9wb3N0XC86aWRcLzpzdW1tYXJ5IiwicG9zdHMiOlt7InBvc3RpZCI6IjQ3NzkzNjE2OSIsImJsb2dpZCI6IjM2NDgwMjgiLCJzb3VyY2UiOjMzfV0sIm5vc2NyaXB0IjoxfQ==&U=DNJOEEJIBK&K=5c4e8a9c13c2e90b31b089b6c7a244d5c88735a5b74776d17831d04c388dfa89&R=)

