-   [Home](/)
-   [Mobile](/mobile)
-   [RSS](http://eminresah.tumblr.com/rss)

[Linkler ve Alıntılar](/)
=========================

[Text](http://eminresah.tumblr.com/post/16541570510/yaz)

### [Yaz](http://eminresah.tumblr.com/post/16541570510/yaz)

Aşktan bahsetmeyi sevmiyorum. *Aşk* yazmayı bile sevmiyorum. Yazmak
zorunda kaldığımda ayn-şin-kaf ile yazmayı tercih ediyorum. Şehvet
erbabının *aşk* diye okuduğunun ise elif-şin-kef diye yazıldığına dair
şüphelerim var, *aşkım* dediği yerde aslında *eşeğim* demeye çalışıyor.

Zihin hacamatı kabilinden yazılar yazmam gerek. Zihin sağlığımı korumak
için yılda ikiyüzellibin kelime civarında yazmam gerekiyor. Böyle
söyledim birine. İnanmamış göründü.

Kalite peşinde değilim, yazıda kalite nedir, ondan da emin değilim.
Yazının tuhaf bir terkibi var, bugün için iyi yazı yarın okunmaz hale
gelebiliyor, yarın için yazdığını sanan da bunu görecek kadar yaşamıyor.
Şahsen Türkçe'nin çürümesi bu hızla devam edecek olursa, kullandığım
kelimeleri anlayacak kimse de kalmayacağı için yarın için yazıyor
olduğumu da ummuyorum. Bugün için yazmadığım da aşikar.

Firdevsi için *tek başına Fars dilini kurtaran adam* derler, İranlıların
büsbütün Arapça konuşmaya başlamayışları *Şehname* sayesindeymiş. Bazen
imreniyorum, yazının tek geçerli entelektüel ortam olduğu zamanlarda
yaşadığı için yapabilmiş bunu, bugün başka bir dünyada, *tek dilin*
herkes için daha verimli kabul edildiği bir dünyada yaşıyoruz. O tek dil
Mandarin veya İngilizce olacak gibi görünüyor, belki başka bir şey de
olur ama Türkçe olmayacağı muhakkak.

Eğer aynı etkiyi meydana getirse, İngilizce yazmayı da denerdim. Hitap
kitlesinin daha geniş olması demek en azından. Ancak Türkçe yazmayı
ellerim bile bilirken, İngilizce'yi düşüne düşüne yazmam gerekiyor. Onun
etkisi de aynı değil. İngiliz bıçağıyla zihin hacamatı olmuyor.

Belki bir gün bu yazdıklarımı okurun zihnine göre tercüme eden makineler
olacak. O zaman hangi dilde yazdığımın bir anlamı kalmayacak.
Bilgisayarlar muhtemel bütün anlam ihtimalleri üzerinde durup,
hangisinin daha makul olduğuna karar verip, okurun zihninde hangi
kavramlara tekabül ettiğini takip edip, *hususi tercüme* yapacak. O
zaman herkes herkesi okuyabiliyor olacak.

Öyle bir dünya okunmuyor olmaktan bile daha korkutucu geliyor.

[January 27, 2012](http://eminresah.tumblr.com/post/16541570510/yaz)

[0
comments](http://eminresah.tumblr.com/post/16541570510/yaz#disqus_thread)

[3 notes](http://eminresah.tumblr.com/post/16541570510/yaz#notes)

Posted by [eminresah](http://eminresah.tumblr.com/)

[∞ Short URL](http://tmblr.co/ZWS1OyFPz5NE)

[View the discussion thread.](http://erblog.disqus.com/?url=ref)

1.  [![](http://38.media.tumblr.com/avatar_5bb990711081_16.png)](http://yuksekokce.tumblr.com/ "highheels ")[yuksekokce](http://yuksekokce.tumblr.com/ "highheels")
    likes this
2.  [![](http://38.media.tumblr.com/avatar_17d7756f7f8f_16.png)](http://ztopya.tumblr.com/ "aglea ")[ztopya](http://ztopya.tumblr.com/ "aglea")
    likes this
3.  [![](http://38.media.tumblr.com/avatar_06c8562d8d9e_16.png)](http://eminresah.tumblr.com/ "Linkler ve Alıntılar")[eminresah](http://eminresah.tumblr.com/ "Linkler ve Alıntılar")
    posted this

© [Linkler ve Alıntılar](/). All Rights Reserved.

Powered by [Tumblr](http://tumblr.com). [Lightweight
Theme](http://www.tumblr.com/theme/10820) by [Artur
Kim](http://arturkim.com)

![](https://px.srvcs.tumblr.com/impixu?T=1434918808&J=eyJ0eXBlIjoidXJsIiwidXJsIjoiaHR0cDpcL1wvZW1pbnJlc2FoLnR1bWJsci5jb21cL3Bvc3RcLzE2NTQxNTcwNTEwXC95YXoiLCJyZXF0eXBlIjowLCJyb3V0ZSI6IlwvcG9zdFwvOmlkXC86c3VtbWFyeSIsIm5vc2NyaXB0IjoxfQ==&U=AKCABIJKBJ&K=04ce3f6b069c278d739a862b331d933fed28bd85f0fb4a71162aeabdba209853&R=)

![](https://px.srvcs.tumblr.com/impixu?T=1434918808&J=eyJ0eXBlIjoicG9zdCIsInVybCI6Imh0dHA6XC9cL2VtaW5yZXNhaC50dW1ibHIuY29tXC9wb3N0XC8xNjU0MTU3MDUxMFwveWF6IiwicmVxdHlwZSI6MCwicm91dGUiOiJcL3Bvc3RcLzppZFwvOnN1bW1hcnkiLCJwb3N0cyI6W3sicG9zdGlkIjoiMTY1NDE1NzA1MTAiLCJibG9naWQiOiIzNjQ4MDI4Iiwic291cmNlIjozM31dLCJub3NjcmlwdCI6MX0=&U=CBPOKDGKJJ&K=4764c329b70b7fb8facb757a5e5348efd4e867f15cf0189fdbbaaaa654052687&R=)

