---
categories: 
    - Siyasetgede
tags: 
    - özgürlük
title: Özgürlük
author: Emin Reşah
date: 2014-11-23 03:41:51+0200 
dp: 12051
featured_image: /images/header-43.jpg
---

Özgürlük kendi başına ne ifade ediyor? Bana *ifade özgürlüğü* gibi bir
tamlamanın içinde kullanılmadığı zaman konuşup durmayı ve hiçbir zaman
ulaşılamayacak şeylerden şikayeti ifade ediyor.

*Özgürlük istiyoruz* diye bağıran adam, eğer içinde bulunduğu durum
aradığı özgürlüğün ne özgürlüğünü göstermiyorsa ne ifade ediyor?
Hapsedilmiş bir adamın bunu söylemesinden dışarı çıkmak istediği,
konuşması engellenen birinin ifade özgürlüğü istediği anlaşılabilir.
Peki görünüşünden gayet özgür olduğu anlaşılan birinin ne istediğini
düşünürsünüz?

Özgürlük zamanımızın kutsal ineklerinden. Bir hedefi olduğunda üzerinde
konuşabiliriz. Ancak hedefi bırakıp, kendi başına bir anlamı varmış gibi
*özgürlük* dediğinizde, hiç bir zaman ulaşılmayacak bir hedefi istismar
ediyor gibi durur. Hiçbirimiz özgürlük edebiyatı yapmayı bırakacak kadar
özgür değiliz, o zaman hepimizin sabah akşam özgürlük sakızı
çiğnemesinde bir mahzur yok. Tüm anlamlarını kaybedinceye kadar.
