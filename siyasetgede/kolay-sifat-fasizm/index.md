---
title: "Kolay Sıfat: Faşizm"
date: 2017-12-24 21:11:41
author: Emin Reşah
dp: 14042
featured_image: "/images/header-27.jpg"
published: true
tags: 
    - Faşizm
    - Sosyalizm
    - anlam
---



> "Fascism became an all-purpose term because one can eliminate from a fascist
> regime one or more features, and it will still be recognizable as fascist. But
> in spite of this fuzziness, I think it is possible to outline a list of
> features that are typical of what I would like to call Ur-Fascism, or Eternal
> Fascism. These features cannot be organized into a system; many of them
> contradict each other, and are also typical of other kinds of despotism or
> fanaticism. But it is enough that one of them be present to allow fascism to
> coagulate around it."

Charlie Stross blogunda okuduğum [bir yazıda][yazi], Umberto Eco'dan yukarıdaki
alıntıyı yapmış.

[yazi]: http://www.antipope.org/charlie/blog-static/2016/11/a-reminder.html

Faşizm hakkında *Ur-Faşizm* veya *Ebedi-Faşizm* diye bir yazısı var Eco'nun.
Faşist rejimlerin bir iki özelliklerini kaybetseler dahi Faşist kalmaya devam
edeceklerini anlatmış. Faşizm'in sistematik bir tarifi yapılamaz-mış ve yapılsa
dahi söyleneceklerin çoğu birbiriyle çatışır-mış ve bu özellikler, despotizm ve
fanatiklik gibi diğer *zararlılarda* da bulunurmuş.

Yani *Faşizm'i tarif edemem ama görünce bilirim* durumu. 

Bu bana bir *itiraf* gibi geldi. Eco'nun yazısının bütününü de buldum, onu da
okuyorum ama bu alıntının gösterdiği, Arapların kendilerinden olmayan herkese
acem, Yunanlıların barbar, Yahudilerin *goyim*, Türklerin *gavur* dediği gibi,
Sosyalist takımının da kendisinden olmayan herkese *Faşist* dediği oldu.
Buradaki fark belki şu: Düşman *organize* olmuşsa Faşist, organize olmamış,
kendi cebini düşünen biriyse *burjuva* deniyor. O kadar bir ayrım yapmışlar... 

Tarif edemediğin bir sıfatla insanları sınıflandırmak, onlardan düşman üretmek,
*insanlığın umudu* olmakla alakalı sanırım. Bir kere kendini *altın nesil*
kabilinden, *ileri* veya *çağdaş* bir fırka gibi görmeye başladığında, geri
kalanlardan düşman üretmeye de *hakkın* oluyor.

Belki bu sebeple başarılı olamıyorlar. Belki bu sebeple bir faydaları yok. 

