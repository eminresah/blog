=================================================
Gezi Parkı Eylemleri Erdoğan'ın Komplosu Olabilir
=================================================

:date: 2014-11-23 02:18:14 +0200

.. :Author: Emin Reşah
.. :Date:   <>

Olaylar Erdoğan'ın açıklamalarından dolayı alevlendiğinden beri *neden?*
sorusunu soranlardan biriyim. *Daha önceki yazıda* olayları bilinçli
olarak alevlendirmesini hayli mantıksız bulduğumu söylemiştim.

Şimdi biraz geriye gidip, o yazıda ele almadığım, biraz temenni, biraz
komplo kokan şöyle bir ihtimalden bahsedeyim: Bu olaylar, PKK ile
anlaşılan ve yerel yönetimlere referandum da dahil pek çok yetki tanıyan
bir yasayı kolayca meclisten geçirmek için alevlendirilmiş olabilir.
Yerel yönetimlere kısmî özerklik veren böyle bir yasa, bu olaylar olmasa
ulusalcı ve milliyetçilerden *ülkeyi santim santim bölüyorlar* diye bir
muhalefet görecekken, buyrunuz, *gezi parkını halka soralım* bahanesiyle
kolayca çıkacaktır.

Bu bana *diğer komplo ihtimallerinden* daha makul geliyor, yine de
tavrını tasvip etmiyorum ve bu işi *çapulcu* meselesine getirmeden de
halledebilirdi. Tabii bundan sonra işin nasıl seyredeceğini ve gezi
parkı muhalefetinin nasıl bir özerk yönetimler yasasına evrileceğini
göreceğiz. Nihayetinde dış ülkeleri de hesaba katınca, işin Erdoğan'ın
*kazandığı* bir adım olduğunu söylemek zor.

Tekrar edeyim, bu hayli temenni ve komplo kokan yorum tamamen yanlış
olabilir ve genel olarak bu olayların bu şekilde gelişmiş olmasını
tasvip etmiyorum, ancak bir *kötü* tarafından yönetilmeyi *aptal*
tarafından yönetilmeye tercih ederim ve nihayetinde çıkan yasa, yerel
yönetimlerin ve halkın daha çok yetki sahibi olmasını sağlayacaksa, hem
eylemler, hem Erdoğan amacına ulaşmış olacaktır.
