==========
Barışçılık
==========

:date: 2014-12-10 17:27:00 +0200

.. :Author: Emin Reşah
.. :Date:   12911

Sorsan hepimiz barışçıyız. Kimse savaş istemiyor. Herkes barış
peşinde.

Velakin mesele *barış istemek* değil, barışın kurallarını kimin
koyduğu, kimin üstte olduğu, kimin hayat felsefesinin makbul
bulunduğu, kimin daha iyi yaşamaya layık olduğu ilh. 

Batı'nın üstün olduğunu kabul eden bir doğulunun *barışçı* kabul
edilmesi ve taltif görmesinde şaşırtıcı bir taraf yok. Bir düzen
kurmuşsun ve mümkün olan en az arızayla çalışmasına dikkat
ediyorsun. En az arızayı kim çıkarıyorsa senin için makbul vatandaş
odur. 

Hastalığımız savaşçılık veya barışçılık değil, *nasıl bir barış* ve
*nasıl bir savaş* sorularının cevabını verememek. Bu soruların
cevabını veremedikten sonra, Batı'yla barış olsun diye barış yapmışsın
veya savaş olsun diye savaş: Ne farkedecek?


