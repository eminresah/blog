---
title: "Levha 14209"
date: 2018-06-09 17:50:46
dp: 14209
featured_image: "/images/header-48.jpg"
images: ["/images/header-48.jpg"]
published: true
tags: []
---



Gözlerinden ateş çıkarken, dilinden de duman çıkıyor. Konuştuğunu sanıyor ama
boğulmaktan beter. Zihnini esrarlı dumanla doldurmuş, ciğerlerinden üflediği de
onun buğusu.

Yedi kat altın, yedi kat gümüş. Varaklanmış sütunların üzerinden sarkan mermer
kızlar. Bunların ellerinde gümüşten helkeler, su akıyor, dünya dönüyor kulenin
tepesinde.

Yedi kat demir, yedi kat tunç. Ateş kazanlarında dilini bağlıyorlar, *demek
pişman değilsin, hala mı pişman değilsin, demek pişman değilsin, hala mı pişman
değilsin...* diye uğuldayan bir saat. Gürültünün kaynağını arıyorum, bir tepede
kös çalan yedi başlı zebani. 

Ayağım kayıyor. Bir çukur, bir çukur daha, ayağım dibine ulaştı sanıyorum, bir
daha, sanki basacak gibi oluyorum bir daha. 

*İşte bu çektiğin varlık sıkıntısı.*

