---
title: "Yevmiye - 12707"
date: 2014-11-23 02:18:14 +0200
dp: 12707
draft: true
tags: []
---

Elime Ahmet Cevat Emre'nin *Eski Türk Yazısının Menşei* diye bir
kitapçığı geçti. Göktürk alfabesinin ne kadar orijinal olduğunu
anlatıyor.

Kitabın başında *Ulu Şefimiz Atatürk'ün Yüce Takdirleri* başlığıyla,
etüdün önce *Bayan Afet* tarafından okunduğunu ve daha sonra da *Ulu
Önder ATATÜRK* tarafından da takdir edildiğini söylemiş.

|image0|

Üsluptan sanıyorsunuz ki, Atatürk kitabın sonuna müthiş bir methiye
yazmış, kitabı okuyunca zihni açılmış, hastalığı yavaşlamış falan.
Hayır. 1938'in 1 Eylül'ünde kitabın arkasına düştüğü not şuymuş.

|image1|

Evet sadece *Eyi* yazmış, baktım baktım başka bir şey bulamadım, diğer
yazılar sayfanın arkasından. Bir de tarih atmış, imzası da var. *Daha ne
olacaktı?* dememiz gerekiyor tabii.

--------------

Bir adamı fazla şişirenler mi, ona iğne değdirenler mi patlamasına sebep
olmuştur?

--------------

Bugün biraz *İrade* hakkında kitap dinledim. *Willpower, Rediscovering
Greatest Human Strength* diye bir kitap.

İradenin mesela fiziki kuvvet gibi geliştirilebildiğini, ve yine onun
gibi yorulabildiğini anlatıyor. Daha kitabın başlarındayım ama bu konuda
yapılmış çalışmalar, insanların aynı anda bir çok konuda irade
göstermesinin zor olduğunu, *iradenin* tükenebilen bir kaynak olduğunu
ve diyelim diyet yapmak için iradesini harcayan birinin, dişlerini
fırçalamak için daha az iradeli hale geldiğini anlatıyor.

İnsan aynı anda hayatında pek çok değişiklik yapmaya kalkarsa hiçbirinde
başarılı olamıyormuş. Sigarayı bırakmaya çalışan insanın, hayatının
diğer taraflarında mümkün olduğunca az değişiklik yapması gerektiğini,
yoksa hepsine birden *irade* yetiremeyeceğini söylüyor.

Okullarda böyle şeyleri öğretmiyorlar. En azıdan insanlara, kendilerini
tanımalarını ve nasıl çalışabileceklerini öğretebilmek lazım. Bir
şeyleri ezberletmek yerine, iradelerini kullanmayı öğretmek ve onu
geliştirmelerini sağlamak. Kendilerini öğrenmelerine sebep olmak.
İnsanın öğrenebileceği en önemli şey kendisi.

Ama bunu görmezden gelmek daha kolay. Geçen Ahmet Taşgetiren bir
yazısında, *Amerika sağmayacağı ineğe ot vermez* diye bir şey
söylüyordu. Devlet için de geçerli bu. Devlet de sağmayacağı vatandaşa
ot vermiyor. Eğitim de ot cinsinden ve onun kendini tanımasını değil,
*yararlı ve üretken bir vatandaş olmasını* istiyor.

.. |image0| image:: yuce-takdirleri.png
.. |image1| image:: eyi.png

