---
title: FOMO
date: 2018-01-29 22:46:05
dp: 14078
featured_image: /images/header-69.jpg
published: true
modified: 2021-02-17 00:08:19+0300
tags: 
    - FOMO
    - kayıp
    - kaygı
---

Fiks menü yerleri seviyorum. FOMO yok, tercih stresi yok, menü yok. yemeğini
ye, çayını iç, git.

FOMO: Fear of Missing Out. Kaçırma kaygısı. Dünyamız bununla doldu. Bir
hayatımız var, bir öğünde bir yemek yediğimizde veyahut bir seansta bir filme
gittiğimizde diğerlerini *kaybetmiş* oluyoruz. Bunun kaygısı insanları
donduruyor. 

Daha büyükleri de var tabii. Hayatta bir mesleğin oluyor. Biriyle evlenirsen,
diğerleriyle evlenemiyorsun. Bir araba alınca diğerlerini almamış oluyorsun.
Çok paran olsa da hayatın araba sürmekle geçemez. Bir kerede bir hayat yaşamak
mecburiyetindesin. 

İnsanın yapabilecekleri 100 ise, yaptıkları 1 ve eğer geri kalan 99'la zihninde
uğraşıp duruyorsa Buddha'nın dört asil hakikatinden *sefalet getiren
bağımlılıkla* tanışmış oluyorsun. Tüm acı çekmenin başı.

Modern dünya bizi FOMO ile kendine bağlıyor. *Bir şeyleri kaçırıyorum* korkusu
her işimize sinmiş. Bu korku olmasa Bitcoin bu kadar yükselmez, insanlar *ya
onlar zengin olurken ben burada fakir kalırsam* diye korkmazdı. Tüm
sahtekarlıkların dayandığı yer bu: *hepsine sahip olmalıyım* hissi insanı kör
ediyor. 



