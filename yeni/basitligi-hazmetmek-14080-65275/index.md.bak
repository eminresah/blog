---
title: "Basitliği Hazmetmek"
date: 2018-02-01 11:06:15
dp: 14080
featured_image: "/images/header-76.jpg"
images: ["/images/header-76.jpg"]
published: true
tags: []
---



İnsanoğlunun *basitliğe* karşı mücadelesi yaratıldığından beri devam ediyor. Her
şeyin basit olduğunu, insanların basit saiklerle hareket ettiği ve gerçekte
istediklerinin, saysak bir elin parmaklarını geçmeyecek farklı sebebi olduğunu
düşünmek basitliği. 

Kendim için bu hayatın basit olduğu düşüncesiyle mücadele ediyorum. Kendi
ihtiyaçlarım, bir takım hayvani ihtiyaçların çok üstünde, *kimsenin
karşılayamayacağı kadar karmaşık* olduğunu düşünüyorum. Hayatımın da böyle
olduğunu, içimin birbirine dolaşmış kumkumalarla dolu olduğunu düşünüyorum.
*Beni kimse anlayamaz, anlasa da yanlış anlar.*

Basitliği hazmetmek zor. Kendi basitliğini, insanların basitliğini, dünyanın
basitliğini. İhtiyaçlarının basit olduğunu düşünmek, kendi algını bu şekilde
değiştirmek. 

Belki tüm *kültür* bu itirazın sonucu, insanın kendi basitliğini itiraf etmemek
için kurduğu bir çatı. *Hayır, o kadar basit değil.* Nesil nesil devam eden *o
kadar basit değil* gelenekleri... 

Belki de basit. 

