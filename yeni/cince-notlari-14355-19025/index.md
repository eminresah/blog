---
title: "Çince Notları"
date: 2018-11-02 22:03:19
dp: 14355
featured_image: "/images/header-09.jpg"
images: ["/images/header-09.jpg"]
published: true
tags: []
---




## Özet

[View](https://eminresah.com/work/cince-notlari-14355-19025/)


Dün Udemy'de gezerken, bir [Çince dersi
keşfettim](https://www.udemy.com/chinese-made-easy/learn/v4/overview).
Buradakilerin hemen hepsini zaten biliyordum ama kendim bir müfredat bulmaya
çalışmak yerine, böyle bir dersi takip etmenin daha iyi olacağına karar verdim.
Ders de güzel anlatılmış, Felix ve Ann gayet ilgi çekici ders anlatıyor.

Artık böyle konulara çalışırken, 3-5 dakika ders dinleyip, sonra aklımda
kalanları yazıyorum. Eğer aklımda bir şey kalmamışsa veya boşluklar varsa, dönüp
tekrar seyrediyor ve o boşlukları dolduruyorum. Bugüne kadarki en iyi çalışma
sistemlerimden biri oldu, bunu sınıfta yapmak biraz zor olduğu için geç
keşfettim, çünkü bir yandan hocayı dinleyip, 10 dakika sonra *hocam bir durun,
notları alayım devam edersiniz* deme imkanı yok. Videoların en önemli faydası
bir bu, bir de istediğiniz kadar tekrar seyredebiliyor olmak.

Burada *Çince* olarak geçen, en yaygın ve resmi olan Mandarin Çince'si.
Diğerlerinde de bildiğim kadarıyla yazılışlar aynı ancak telaffuz değişiyor.

Bu sayfaya öğrendikçe bir şeyler ekleyeceğim. 

## 1, 2, 3

İlk üç sayıyı yazması kolay. Bir yatay çizgi, iki yatay çizgi, üç yatay çizgi. 

一 二 三  = 1 2 3

*yi1, er4, san1*

## 三Q & 谢谢

Muhtemelen Thank You’yu “san qu" diye telaffuz etmekten doğmuş bir *argo* imiş. *Teşekkür ederim* demek.

谢谢 xie xie, ise gerçek Çince *teşekkür ederim* demek. Söylenişi Türkçe’deki bir küfrü andırıyor ama zaten bize iyilik yapanlara karşı hislerimiz genelde kötüdür, değil mi?

## 口 - kou3

Ağız demek. Bir çok *birleşik kelimede* kullanılan bir sembol, aynı zamanda. 

一口 ağız dolusu anlamına geliyor, *bir ağız (dolusu)*

吃一口 bir ağız dolusu yemek

## 日 - ri4 - rì

Gün veya güneş demek. Bir çok karakterin temeli.
Pencereden güneşin doğuşunu seyretmek gibi.

## 白 - bái - bai2

Beyaz. Bizdeki kelimenin *Arapça* kökenli olduğunu bilmesem, *Çince* ile akrabalık kurmaya çalışırdım.

日 harfinin üstüne bir *damla* ekliyorsunuz. Kapağı açık bir çamaşır makinesi. 

## 百 - bai3

日 üzerine eklenen 一 ve *damla.* Sayı olan 100'ü ifade ediyor. 

一百 二百 三百 

diye yazılabiliyor sayılar, 100 = yi1bai3, 200 = er4bai3, 300 = san1bai3. 

## 中 - zhong1

Ağızın 口 ortasına bir çubuk gelince *orta oluyor.*

## 王 - wang2 - wáng

Kral demek. 三 'ın ortasına bir çubuk geçirince kral oluyor. Etrafa üç kolunu açmış bir korkuluk?

Çin'deki en bulunan soyadlardan biriymiş. Belki 100 milyon kişinin adı wáng olabilirmiş. 

Burger King'in tercümesinin sonunda 王 var. 

## 玉 - yu4 - yù 

Yeşim taşı. Kralın yanındaki yeşim taşından kılıç. Pek kullanılan bir kelime değil ama bunun üzerine inşa edilecekler var. 

Aynı zamanda *değerli* de demek. 

## 国 - guo2 - guó

Değerli yeşim taşının etrafına bir 口 yapınca, *ülke* anlamına geliyor.

Bunu diğer hecelerle birleştirip, ülke adları yapabiliyorsun. 

## 美 - mei3 

*Güzel* demek. En üstte iki *damla*, sonra bir *kral*, sonra bir *kişi* var, altında. 

## 美国 - mei3 guo2 

*Güzel ülke* demek. Bunu herkes kendi vatanı olarak yorumlayacak belki ama *aMei-rika* için kullanılan kelime bu. 

## 英国 - ying1 guo2

英 kendi başına kullanıldığında, *kahraman* demek. Bu ikisi birleşince *YİNG-iltere* için kullanılıyor. Bizdeki gibi İngiltere deyince, bütün Birleşik Krallığı anlıyorlar-mış. 

## 王国 ve 国王 

Çince'de birleşik kelimelerde, *asıl* kısım sondaki. O sebeple 王国 *wang2 guo2* krallık demek ama 国王 kral demek. 王 kendi başına da kral demek ama tek başına kullanıldığında, isim olarak çok yaygın olduğu için karışabiliyor-muş. 

## 中国

Çin'in Çince'deki adı *Orta Ülke* anlamına geliyor, *zhong1 guo2* duyan yabancılar tarafından *Çin'e* çevrilmiş. 

## 土耳其 - tu3 er3 qi2

Türkiye. Dikkatimi çeken Türkmenistan'ın 土库曼 	(tu3 ku4 man4) olması. *Türk* adını tekrar etmemişler. 

## 中国人 - 美国人 - 英国人 - 土耳其人

Ülke adlarının sonunda 人 - ren2 (kişi) geldiğinde, *Amerika kişi*, *İngiltere Kişi*, *Türkiye kişi* gibi, o ülkeli biri anlamına geliyor. 土耳其人 Türk demek yani. 

## 是 - shi2

*olmak* fiili. *Ben Türküm* demek için 我是土耳其人 diyorsun. (wo shi tu er qi ren) 

Bu fiille çok karşılacağız. 

## 丁 - ding1

Çivi. Çivinin çakılırken çıkardığı ses. 

Çince'de *Tenten* için 丁丁 (ding1 ding1) kullanılıyormuş. 

## 订 - ding4 

Bu karakterin başındaki i'ye benzer ideogram, *bilgi, enformasyon* anlamı katıyor. Kendi başına kullanılmıyor ama burada *çivi* 丁 ile kullanılınca *yer ayırmak, rezerve etmek* anlamına geliyor.

## 手 - shou3 

*El* anlamına geliyor. *Şov* ellerle yapılan bir şey, neticede. 

## 二手

*İki el* ancak bu *iki el* demek değil, *ikinci el* demek. *Kiralık* anlamında da kullanılıyor. 

Neden *iki el* demek değil, çünkü *iki el* demek için *iki adet el* demek gerekiyor, araya bir kelime daha girecek. 

## 打 - da4

İlk kısım, *el* radikali, yukarıda gördüğümüz 手 karakterinin *sıkıştırılmış* hali. 

İkinci kısım *çivi.*

El-çivi el-çivi... vurmak, oynamak anlamına geliyor. Okunuşu da *ding1* 'e azıcık benziyor, da4, daha keskin bir da!

## 拜拜 - bai4 bai 

Birine el sallarken *dört elini* birden sallarsın ya, onun gibi. Bu da *baybay* anlamına geliyor. 

Bunun bir de 白白 şeklinde yazılanı var, *beyaz beyaz* oluyor bu ama bu *argo* ve yukarıdaki *formel* imiş. 

## 大 - dà

Büyük. 

Genel olarak kelimelerin başına gelip, daha büyük cinsini gösteriyor. 大人 mesela *yetişkin* demek. 

[Etimolojisinde](https://zh.wiktionary.org/zh-hans/%E5%A4%A7) sanırım mağara resimlerinden bahsediliyor. 

## Ton Değişimleri

不 normalde bu4 okunurken, 是 shi4'ün önüne geldiğinde, bu2 gibi okunuyor, bú. 

Benzer şekilde 一 yi1, sayılarda 1. tonla okunurken, 个 ge3'ün önüne geldiğinde 2. tonla ve diğer tonların önüne geldiğinde 4. tonla okunuyor. 

## 小 - xiao3 

Küçük demek. 

大小 yani *büyük küçük* = *boyut* anlamına geliyor. 


## 刀 - dao1 

Bıçak demek. 

大刀 pala (macheté) anlamına geliyor. Büyük bıçak. 

## 你 - nî

Sen. İkinci tekil şahıs. Hem özne, hem nesne vazifesi görüyor.

Yazılışı üç unsurdan: Üstte *bıçak* var, 刀 sol taraftaki *kişi* 人 ve alttaki de *küçük 小。

## 多 - duo1 少 - shao3 

多 *çok* demek. 少 *az*. Bir araya geldiklerinde, yani, 多少 *ne kadar?* demek için kullanılıyor. 大小 'nun boyut sormak için kullanılması gibi, bu da miktar sormak için kullanılıyor. 

## 钱 - qian2

*Para* demek. 多少钱 *kaç para?* anlamına geliyor. 

İki unsurdan mürekkep: Soldaki kısım [金 - jin1](https://zh.wiktionary.org/zh/%E9%87%91) metal, altın anlamına geliyor, sağdaki ise *kağıt kadar ince.*
 
## 快 - kuai4

*Ölçü* kelimelerinden para için olanı. *Bu kaç para?* sorusunun cevabını verirken *üç 快 para* diyorsun ama genelde *para* yani 钱 düşüyor, sadece 快 kalıyor. 

三快钱 = 三快 = 3 Yuan.

## 女 - nü3 (nv)

*Kadın* veya *kadınlar.*

Kadın kişisi için 女人 ve kraliçe için 女王 kullanılıyor. Kız evlat için 女儿 kullanıldığını önceki çalışmalardan hatırlıyorum. 

Erkeklere mahsus isimleri kadınlar için kullanmak gerektiğinde başına 女 geliyor. 

## 美女 - mei3 nü3 

*Güzel kadın* hitap şekli olarak kullanılıyor. Telaffuzu neredeyse İngilizce *menu* kelimesine benziyor ve kadın garsonlara genelde bu şekilde hitap edebilirsiniz diyor. 

Bizdeki *bağyana* nazaran hayli iyi bir hitap şekli. 

## 也 - ye4

Edat olan *de* anlamına geliyor. (Ben *de* geldim, sen *de* mi Brutus?)'deki edat. Buna *dahi* anlamında veya *bağlaç* diyorlar, çoğu durumda bağlaç değil, edat. Yan cümleciği bağladığı haller çok daha nadir, *gördüm de geldim* gibi.

- 我要卡非 *Ben kahve istiyorum.*
- 我**的**要卡非 *Ben de kahve istiyorum.*

## 他 ve 她 ve 它 - ta4

Bunların hepsi aynı şekilde telaffuz ediliyor, *o* zamiri. İlki erkekler için (人+也) ikincisi kadınlar için (女+也) ve üçüncüsü hayvanlar için. Üçüncüsü nadiren kullanılıyor. 

- 他是土耳其人
- 我也是土耳其人

## 个 - ge4 

En *genel* ölçü kelimesi. Ölçü kelimeleri sayılardan ve işaret zamirlerinden sonra gelip, ismi niteliyor. Bizdeki *1 baş hayvan* veya *üç adet kalem* gibi ifadelerdeki *baş* ve *adet* ölçü kelimesi mesela. 

Pek çok ölçü kelimesi var, bunların en geneli 个 ve eğer ismin hangi kelimeyle ölçüldüğünü bilmiyorsanız, bunu kullanmak en iyisi. 

- 三个人 : üç adam
- 八个二 : sekiz adet üç 

## 人中 

Kişi-orta demek. Burunla dudak arasındaki oyuk bölgeye bu ad veriliyor. Ben olsa *burun* için ayırırdım bunu. 

## 马 - ma1

At. Okunuşu nedeniyle atla pek alakası olmayan soru edatı veya "anne" gibi kelimelerde de kullanılıyor. 

## 妈妈 - ma1ma

Annenin yazılışında bir 女 ve bir 马 var. "kadın at kadın at" yani. 

## 大妈 - da1ma

"Büyük kadın." Bizde yabancılar için kullanılan "teyze"nin muadili. Büyüklük beden büyüklüğü, şişmanlık değil, yaşça büyüklük. 美女/meinü 15 yaşından, 40'lı yaşlara kadar kullanılırken, bundan büyükler için 大妈 kullanılıyor. 

## 妈妈骂马吗？

Anne atı azarlıyor mu?

Hepsinde *at* 马 olan karakterler. 

## 是吗？

Gerçekten mi? Öyle mi? 

## 好吗？

İyi mi? Şunu şunu kararlaştırdık, **iyi mi?**

## 呢 - ne

Sona geldiğinde *ne haber, nasıl?* anlamı veren soru yapıyor. 你呢？ mesela *senden ne haber?* anlamına geliyor. 

## 吧 - ba

Soru yerine "değil mi?" anlamı veren bir edat bu. *你是中国人吧？*, "sen çinlisin, değil mi?" anlamına geliyor. 

## 呵呵 - he1he1 

Daha çok bizdeki *hıhı* gibi kullanılıyor, gülüyormuş gibi yapmak için. Diğer gülüş 哈哈'ya göre daha acayip durumlarda. 

## 可以 - ke3yi3

İngilizce *can* edatıyla benzer ve aynı anlama geliyor. 可以吗？ yapabilir miyim? anlamına geliyor. Cevap verirken 可以 veya 不可以 diye cevap vermek mümkün. İkincisi reddetmek için. 

## 帅 - shuai4

*Yakışıklı* demek. Şuayb isimli yakışıklı bir tanıdığım olsaydı onunla bağlardım ama böyle biri olmadığı için, *yokluğuyla* bağladım. 哈哈

İlk kısım 刀 nun *kısa* hali, ikinci kısım 巾 *jin1* ise *kumaş* demekmiş. 

你很帅 sen yakışıklısın. 是 kullanılmıyor, 很 kullanılıyor. 

## 帅哥 - shuai4ge1 

*Beyefendi* diye hitap etmek gerektiğinde *yakışıklı abi* kullanılıyor. 哥哥 ağabey demek. 美女'nün muadili oluyor bu. 

## 弟弟 - di4di ve 妹妹 - mei4mei

İlki küçük erkek kardeş, diğeri küçük kız kardeş. Bu kelimelerin her ikisi de cinsel organlar anlamına da geliyor. Dikkat! 

## 叫 - jiao4 ve 教 - jiao4

İkisi de aynı telaffuz ediliyor: İlki *isimlendirmek* veya *isimlendirilmek* demek. İkincisi de *öğretmek.*

我叫Emre : Benim adım Emre

我教Emre : Emre'ye öğretiyorum. 

## Sayı sistemi

9'a kadar sayıları öğrendikten sonra, sayıları üretmek çok kolaylaşıyor. 

十 / shi2: 10 

十一 : 11

十二 : 12

十三 : 13

十四 : 14

十五 : 15

十六 : 16

十七 : 17

十八 : 18

十九 : 19

二十 : 20

三十 : 30

四十 : 40

五十 : 50

六十 : 60

七十 : 70

八十 : 80

九十 : 90

四十四 : 44

十六 : 16

三十九 : 39

八十八 : 88

六十七 : 67 

## 什么 - shen2me veya 什吗 - shen2ma

*Nedir?* sorusunu sormak için kullanılıyor. 

那个是什么? : Şu nedir?

你是什么? : Sen nesin?

什么时间什么
一水或一鸟
什么时间什么


## 你叫什么? 

Adın nedir?

Sonuna 名子 (isim) de gelebilir. 

## 那个什么字? 

Bu karakter nedir? Hangi harf bu?

那个什么 bir şeyi işaret edip adını sormak için kullanılıyor. 

## 因 - yin1

Sebep, maksat. 

## 因为 - yin1wei

Çünkü

## 为什么 - wei4shen2me

Neden?

## 字 - zi4 ve 打字 da4zi4

字 Çin karakteri, harfi anlamına geliyor. Bu harflerine her birine 字 deniyor. 

打 ise *vurmak* demek. Bu ikisi yanyana geldiğinde *tuşla yazmak* demek, *vur-harf* yani, harfzeden. 

打子人 de herhalde *harfzen*

## 可以吗? - ke3yi3ma4

*Yapabilir miyim?* anlamına geliyor. 

## 都可以! 

*Hepsi olur* anlamına geliyor. 都 : hepsi demek, 可以 de *mümkün.*

## 爸爸 - ba1ba

*Baba* demek. İki hece de aynı yazıldığı halde, ilki uzun, ikincisi kısa.

## Kardeşler

姐姐/jie3jie3 : Abla

妹妹/mèi4mèi4 : Küçük kız kardeş

弟弟/dì4dì4 : Küçük erkek kardeş

哥哥/ge1ge1 : Abi

## Hayvanlar


## 写 - xie3 yazmak 

我写诗 : Şiir yazıyorum

# 的 - de

Çince'de en çok kullanılan kelime buymuş. İki radikalden oluşuyor, sol taraf 白 ve sağ taraf 勺 (kaşık). 

İyelik bildirmek ve isimlerden sıfat yapmak için kullanılıyor. 

我的妈妈 : Annem

你的妈妈 : Annen

İsimlerden sıfat yapması ise çok daha yaygın. 

白的勺子 : beyaz kaşık

帅的美国人 : yakışıklı amerikalı

美的女 : güzel kadın

一个很美的中国的人 : çok güzel bir çinli 

Bazı durumlarda 中国的人 'deki 的 düşer ve 中国人 olur. 

Konuşma dilinde *tamam* için 是的 ve *iyi* için 好的 kullanılır. 

Annem demek için de konuşma dilinde 我妈 denir. 我的妈妈 çok uzun geliyor demek ki. 

好的 veya 是的 gibi, kelime sonunda kullanıldığında *tekit* bildirir. İlki *iyi*
 ikincisi *öyle, tamam* demek bunların. 
 
那个是我的 gibi cümlelerde *o benim* demek. 

# 多 - duo1 

Nasıl? demek için kullanılıyor. 

多小 ne kadar küçük?
多大 ne kadar büyük?

你多大 : Kaç yaşındasın?

我三十九岁 : 39 yaşındayım. 

## 岁 - sui4

Yaş belirten ölçü kelimesi. 

## 心 - xin1

Kalp. Duygularla ilgili pek çok kelimede bulunan bir *radikal* Bunun bir de *sıkıştırılmış* hali var. 

小心 : Dikkatli olmak

## 怕 - pa4

Korkmak. 

我恨怕你 : Senden çok korkuyorum

## 可 - ke4

Fiillerden önce geldiğinde *imkan* bildiriyor. İngilizcedeki "-able" eki gibi. 

可怕 : Korkulabilir


## 不要 - bu4yao

*yapma* demek için, *isteme* demek gibi. 

不要怕我 : benden korkma

## 开 - kai1

Açmak. 

开门 : (açkapı) Kapıyı açmak
开心 : (açkalp) Mutlu olmak
开始 : (açbaşla) Başlamak

一二三 开心 : 1, 2, 3 başla!

打开 : (vuraç) bir şişeyi açmak 

## 关 - guan1

Kapatmak

关门 : kapıyı kapatmak
关心 : guan1xin1 : dikkat etmek, özenmek

