---
title: "Virgül 9 Ocak #3"
date: 2019-01-09 01:37:25
dp: 14422
featured_image: "/images/header-62.jpg"
images: ["/images/header-62.jpg"]
published: true
tags: []
---




Yılmaz Özdil *hayranı* olduğum yazarlardan biridir. Geçen Atatürk'le ilgili
yazdığı çocuk kitaplarının serisine denk geldim, ondan önce de Atatürk'le ilgili
beyaz olan kitabını görmüştüm, sanırım bir de kırmızı olan ve bir de siyah olan
var... Beyaz olanın 500bin baskı yaptığını söylediler, kitap 35 lira. Onun gibi
ünlü bir yazar %20, belki %25 alıyordur. Kitap başına 7 liradan hesap etsek, 3,5
milyon lira... Beyaz Atatürk kitabından. Diğerlerinden de benzer bir geliri
vardır eminim. Böyle bir yeteneğe hayran olmamak elde mi?

------

Bu kitapları tabii ki *maddi menfaat* amacıyla yazmıyor, inanmasa yazmaz. Bir de
sıkıcı iş, aynı konu, neticede ezelden bildiğimiz karga kovalama masallarını
biraz daha sofistike anlatıyor. Bana o kadar parayı verseniz yapabilir miyim,
bilmiyorum, yapamam bence. Gazi Paşa büyük bir insan olabilir ama insan neticede
ve bir insana o kadar *yıkama yağlama* yapabileceğim bir iş değil. Özdil'e bu
yüzden hayranım.

Bir de bozmadığı bir çizgisi var: Neticede bu işler de pazarda tezgah açıp sebze
satmaya benziyor, pazara getirdiğiniz *ürünün* kalitesi, müşteriye denk düşmeli.
Pahalı gelirse de satamazsınız, ucuz gelirse de. Özdil müşterisini tanıyor,
düşünce yapılarını ve bekledikleri *hikayeyi* biliyor. Kazandığı parayı
hakettiği açık.

