Title: Yemek
Author: Emin Reşah
Date:  2018-05-17 02:01:57
Dp: 14185
Status: published
Image: /img/header-56.jpg

bana biraz aşk, biraz irade lazım e- hanım  
var mıdır sizde bunların kataloğu?  
yazdığım kelimelerin hangisine buhur  
hangisi çelikle, polimerle tutulur  
ve aşçı bizi hangi sözle doyurur  

değil miydi yalnızlık bir kelimeden ibaret  
ne dem, ne letafet, gölge gibi kıymetli  
insanlara metanet, benliğime hıyanet  
ne dersem durulmayan, saran kara atalet  

gibilerden sıkıldım, haydi atlanalım  
sarığımızı saralım, kılıçları uralım  
yoksa nasıl mümkün arabayla mücahit  
yoksa nasıl dönelim açık başla geçmişe  

ben dönmezsem, sen dönmezsen ve o inanmazsa  
kim kalacak? tabii meydanda boş teneke  
bizi çağırıp duran dünyanın fethine  
sonra asılacak, kurutulup bir müzede  
bana bakar, gözlerinden mana akarak  
sana bakar, gözlerinden tozlu resimler  
ona bakar, gözlerinde hiçliğin pırıltısı  
neden bıraktığım mirası haram yere yediniz  

yedik çünkü afiyet sözleri yemekte  
onu her gün sofraya koyar, orasından burasından  
çekiştirip, büzüştürüp, nasıl yemek yaparız  
şurasından burasından nasıl libas dikeriz  
orasıyla, burasıyla hangi yalanı örteriz  
sahtelik üstümüzde, sahtelik midemizde  
sahtelik senin sözün, ey sözlerin sahibi  
sen olmasan bizler ne bulurduk dikecek  
çıplak benliğimize ancak senin sözlerin  
ve aç midemize doyuran kelimelerin  

o halde belki susmak tek kurtuluş, değil mi  
konuşanın her sözü, yenmek için duruyor  
yamyamlar bir sözle birkaç avcı vuruyor,  
orasından sen buyur, burasından sen ayır  
ortasını bana süz, ruhuma laf fileto  
o halde yemek hakkım, çünkü hayat pareto  
