---
title: Terekküp 126 
author: Emin Reşah
date:  2020-12-13 20:04:27+0300
expiryDate:
dp: 15127
featured_image: /images/header-50.jpg
---

### 1

Superbox kotam bitmiş. Bana *biterse 25₺ daha verip sınırsız pakete geçersiniz* diyen adamı aramam lazım ama Pazar. 

### 2

Açlığın kendisinden şikayetim yok ama kafamda bir uğultu ve biraz yorgunluk hissediyorum. 45 saat
olmuş. 20 saat daha yapabilirim gibi duruyor. 

Pandemi öncesi kiloya indim. 88. Şimdi hedefte askerlik öncesi kiloya inmek var. 80. 

### 3

*Ekmediğini biçmek.* İnsan ilişkilerinde *ahlaksızlık* olarak nitelenecek her şeyin altında bu var. 

*Taciz* denen mesela, *sevgi ve ilgi ekmediğin* bir kadından *haz biçmeye çalışmak.* 

Kadınların da bu konuda başka *fırsatçılıkları* var. İlgi, sevgi, saygı ekmediği birinden mal, mülk
biçmeye çalışan birini biliyorum mesela.

### 4

{{< youtube tc17vwVb6LY >}}

[JORDAN PETERSON | Your Two MOST DESTRUCTIVE Attitudes](https://youtu.be/tc17vwVb6LY)

Psikoterapistmiş. Yıkıcı iki tavrın *resentment* ve *arrogance* olduğunu söylüyor. Bunların ikincisi
kibir demek. İlki biraz daha nüanslı *öfke, hınç, kin, nefret ve iç yarası* gibi bir anlamda. 

*Hayatın adil olmadığını bilirsiniz ama sadece size adil olmadığını düşünüyorsanız buna resentment
deniyor* diyor. Bizim okumuş yazmış takımında çok var bundan. *Psikoterapide duyguları bir de diğer
yüzü vardır, bununki de kibir, tepeden bakma, küstahlık.* Bunu da görüyoruz. Memleketin en büyük
yarası burada doğmuş olmaktan gocunanlar. Kendini de sevmeyen, aşağılık kompleksli ve bu sebeple
Türkiye'de olan her sorunun sadece burada olduğunu düşünen bir tip. 

