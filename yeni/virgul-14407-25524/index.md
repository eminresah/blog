---
title: "Virgül 24 Aralık"
date: 2018-12-24 23:30:28
expiryDate: 2019-12-24 23:30:28
dp: 14407
featured_image: "/images/header-62.jpg"
images: ["/images/header-62.jpg"]
published: false
tags: ["xyz"]
---



[Esra'nın şiirini](https://esrabalaban.blogspot.com/2018/12/121217.html) kızım
bana yazmış gibi okudum.

-------

Sevgili eX Y Z,

Geçen gün OkCupid'de nick'i XYZ olan birini gördüm de, seni hatırladım. Kadın da
seni andırıyordu... Kadına da söyledim bunu. *Aynı benim ex-wife'a benziyorsun,
onu pek sevmezdim, sanırım seni de pek sevmem.* Senin gibi o da cevap vermedi.

Böyle bir şey olmadı tabii, seninle ilgilenmiyormuş gibi görünmek istiyorum,
çünkü neden ilgileneyim? Sen de benimle hiç ilgilenmiyorsundur eminim, çünkü
neden ilgilenesin?

Eminim çok mutlusundur, her şey yolundadır, kırkından sonra iki çocuk ve annenle
yaşamak sana çok iyi gelmiştir. Bütün hukuki planların da yolunda gitmiştir, şu
an aldığın paraları çıtır çıtır yediğine eminim. Yalnız avukatına da biraz para
vermen lazım (artık!) adamcağız geçen duruşmada çok gergindi.

Beni soracak olursan --ki pek sanmıyorum aslında-- muhtemelen hayatımın en zor
günlerini yaşıyorum. Bu ayrılık beni süründürüyor... Ama ayrılık, tabii, senden
ayrılık değil, yanlış anlama, bazı imkansızlıklar yüzünden bir *arkadaşımdan*
ayrılmak zorunda kaldım ve beni bu kadar üzdüğüne göre, (az bir ihtimal,
biliyorsun, neydi, ben "çirkin ve uyuz" biriyim ama yine de) sevebileceğime ve
sevilebileceğime yeniden kanaat ettim. Bir yandan acı, hayat bizi hep böyle
imkansızlıklarla imtihan ediyor ama imtihanın *yoklukla* değil, *varlıkla*
olması da bir nebze iyi tabii.

OkCupid demişken, neden, yani, o kadar zor durumda mıyım? Yalnızlık başıma mı
vurdu? Hayır, oradan kimseyle buluşmadım ve başta derdim oradaki profillere
bakıp kendim (ve tabii senin) akıbetinin ne minvalde olacağını kestirmekti.
Aşağı yukarı bir fikrim de oldu: Hayatının aşkını orada arayandan, sade
kaşarlara, açıkça *çocuğuma baba lazım* diyenden, *polyamorous* serserilere,
senden feminist olmasın, geneli *extra extra feminist* çeşitli çap ve markada
kadınların profillerini okudum. (Mutsuz kadının feminizmi mi başına vuruyor,
feminist kadının mutsuzluğu mu, bir düşünmem lazım. 🤔) 

Türk kadınıyla umumen neden uyuşmadığımı da *sayısal* olarak müşahade ettim,
çoğunun iki kelime laf yazmaktan aciz olduğunu gördüm ve acıdım. Türk kadını en
asil bir duygunun insanı olabilir ama istisnalar müstesna bu duygularını ifade
etmekte erkeklerimiz kadar sığ. Azarlamayı, şikayetlenmeyi ve kekre kekre
konuşmayı cezbedici duygu ifadesi sanıyorlar ama tabii ki sen böyle değilsin,
hiç olur musun?

Bir de Bursa'da pek bulunmadığı için Çinli hatun arıyorum, lisan bilgimi
geliştirmek için, onun için yani, kötü bir niyetim yok.

Sana zamanında *boşanmak istemiyorum, çünkü tekrar evlenmek gibi bir niyetim
yok* derken aslında *senin bundan sonra evlenme ve yeni bir ev kurma imkanın az*
demek istiyordum. Beni en çok üzen zaten beni boşanma konusunda anlamayışın.
Korktuğumu sanman. Katmerli şımarıklığın. Senin tabirinle *götümün üstüne
oturacağımı* düşünmen. Ettiğin hakaretlerin içeriği değil, bunların işaret
ettiği kadının harcıalem sıradanlığı. Kendini *bir şey* gösterirken, *başka bir
şey* olman, ettiğin lafların bu kadar basit olması, yanındaki *bozacının
şahidinin* laflarının sende yankılanması, çocuklarını rehine olarak görmen,
benden intikam almaya çalışırken çocukların ne istediğini/isteyebileceğini hiçe
sayman...

(Bu arada, o *sarı* kafa ne olmuş öyle ya? Duruşmaya kadar onunla da biraz
uğraşmaya niyetim vardı, hatta birazcık çalışma da yapmıştım ama duruşmada *bu
kadıncağıza zaten vuran vurmuş* deyip vazgeçtim.)

Onunla uğraşmam da seninle uğraşmaya devam eder miyim? Kızım ve oğlumun *yegane
sahibi* gibi davranmaya devam ettiğin sürece, sanırım bunun cevabını biliyorsun.
Tabii ki tamaamen senin o çok sevdiğin *medeni hukuk* içinde kalarak, tamaaamen
A- 18 yaşına gelinceye kadar iki yılda bir velayet davası açıp, bu konulardaki
tüm maharetimi tamaaaaamen sergileyerek, ve biliyorsun tamaaaamen hukukun içinde
kalarak ve tamaaaaamen hukuk.

Arabanın tekerini falan indirmem yani, başına bir şey gelirse hemen gidip
şikayet etme. 

Meselem nedir? Çizdiğin ufkun çocuklarım için en fazla memuriyet olması. Onlar
senin yanında, senin hayat anlayışında sen ne olduysan, en fazla o kadar
olurlar. (Kusura bakma da, karnını doyuracak kadar maaş almak da çok kritik bir
fazilet değil.) A- bugünlerde babasından ayrı kalarak aldığı psikolojik yarayı
ömrü boyunca tedavi edemeyecek, F- *sende kaldığımız süre bir saat gibi geliyor*
diyerek bir şeyler anlatıyor ve kendisine oyun yazmayı öğretebilecek en
tecrübeli insanın babası olduğunu ama annesinin yüzünden bunun gerçekleşmediğini
bir gün öğrenecek... Çocukları kullanarak benden intikam almaya veya terbiye
etmeye çalışıyor olabilirsin ama öyle olmuyor, uzaklaştırma kararının
gidişatından da gördüğün gibi yaptığının bana önemli bir zararı yok, benim en
fazla şiir okurken canım sıkılır ama o kadar, çocuklar ne oluyor, ne
hissediyorlar, umurunda değil. Anneliğin de işte bu kadar. Mahkeme bittikten
sonra, ortada alabileceğin bir para olmadığını görünce, bu sefer de onlar sana
*aşklarında* ayak bağı olmasınlar diye başından atmaya uğraşacaksın herhalde.

Bu gidişle çocuklar yirmi sene sonra muhtemelen benden değil, senden nefret
edecekler.

Aklıma gelmişken, bir de, avukatına söyle de şu dava dosyasını bizahmet bir
okusun. Boşanma davasındaki en büyük ithamın olan *fibromiyalji olman* konusunda
ilk duruşmada rapor istediniz ama istediğiniz raporlar benim adıma geldi,
onlarda da benim hastanede kaydım olmadığı yazıyor. 🤣 Biz dosyaya baktık güldük
ama siz bakmadığınız için bu komediden mahrum kaldınız.

Mahrum kalmayın, siz de gülün.

