---
title: "Yevmiye 13493"
date: 2016-11-15 18:00:15
dp: 13493
featured_image: "/images/header-93.jpg"
images: ["/images/header-93.jpg"]
tags: []
---



Ezkiya
[daha az konuşur diyorlar.](https://www.quora.com/Why-are-some-very-smart-people-so-quiet/answer/Rahul-Adhikari-12) Neden
az konuştuğumu soranlara gösterecek bir kart lazım. Şöyle bir şey: 

  Çok konuşmuyorum çünkü konuşmayı sevmiyorum. 
  
  Hayır, bu sizi sevmediğim anlamına gelmiyor. 
  
  Evet, sizi dinlemeye devam edebilirim. 


------

*Dinle devlet karşı karşıya geldiğinde hangisini tutarsın?*

Önceden bu soruya *dini* diye cevap verirdim. Çünkü neden, çünkü *İslamcı*
sayıyordum kendimi. Ancak zaman içinde, dinsiz bir devleti dindar hale
getirmenin, devletsiz bir dine devlet bulmaktan daha kolay olduğunu *keşfettim.*

Bu benim dini bir siyasal görüş olarak terketmemin de başıdır herhalde. Bununla
beraber, klasik manada *devletçi* de sayılmam çünkü devlete hizmet etmenin ona
tapmaktan başka bir anlamı olduğuna inanırım. Devlet bir araçtır, doğru
kullanıldığında insanların ihtiyaçlarını karşılar. Ancak büyük bir araç olduğu
için doğru kullanılmadığı da çoktur ve doğru kullanılmadığı yerde, sırf adı
devlet diye kutsanmaz. 

Devleti yıkmak (zaten mümkün değildir) ama bir hedef olarak bile
manasızdır. Devletin arızalı gördüğümüz fonksiyonlarını değiştirmek için yollar
bulmak ve işimizi önemli ölçüde hafifletmek daha iyidir. Yoksa sıfırdan bir
devlet kurmaya çalışmanın tarihte çok örneği yok, örnekler de bir şekilde
meşruiyet kazanmış insanların örnekleri. Artık öyle meşruiyetler de kazanmak
mümkün değil. 


