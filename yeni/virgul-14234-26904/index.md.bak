---
title: "Virgül 5 Temmuz 00:00"
date: 2018-07-05 00:04:14
dp: 14234
featured_image: "/images/header-70.jpg"
images: ["/images/header-70.jpg"]
published: true
tags: []
---



Birkaç hafta önce, zihnimin bulandığı bir gece, hayatıma renk katmak ve *böyle
de bir dünya var, acaba nasıl bir dünya* diye merak ettiğim için telefona birkaç
*dating* uygulaması kurdum. Nasıl çalıştıklarını teorik olarak biliyordum ama
ortam nasıl, iletişim nasıl oluyor, sonunda başımıza neler geliyor bilmiyordum.
(Kedi merakı var biraz, malum.) Diyelim hacker news'te Tinder'la ilgili bir
yorum gördüğümde, hmm, diyorum ama *fesbuk diye bişey çıkmış* diyen teyzeler
gibi de hissediyordum. *Dünya değişiyor ve sen bunun farkında değilsin.*

Ne konuşuluyor orada, direkt mesela fuhuş pazarı gibi bir şey mi, yoksa
insanlarla biraz daha hızlandırılmış tanışma mı yaşıyorsun, ne yazınca ne
oluyor, nasıl davranıyorlar, bunları merak ettim. (Bunları öğrendiğimi de
söyleyemem, bir de kadın profili açmam lazım asıl, iletişimi genelde erkekler
başlattığı için muhtemelen daha öğretici olacaktır.)

Neyse, girip bakınca inşallah yemiyorlardır, hem medeni hal olarak da uygun bir
zaman, hem de kafa dağıtmak ve Çince ve Almanca gibi, etrafta bulması zor
dilleri çalışmak için de uygun bir mekan olabilir...

... dedim ve bir Tinder, bir OkCupid, bir Coffee and Bagel bir de randr diye bir
uygulama kurdum. Kopyala yapıştırla profil oluşturdum. Allah vergisi suratım ve
*korkutucu* geek profilim yüzünden zaten pek popüler olacağımı sanmıyordum,
hangi sosyal ortamda popüler olmuşsun da, burada olacaksın? Neyse, Tinder'dan
birkaç saat içinde vazgeçtim, fazlasıyla hookup, tek gecelik ilişkiye yönelik
bir şey gibi geldi. Fotoğrafı sevdiysen sağa, sevmediysen sola çekiyorsun. Eğer
iki taraf da birbirini beğenirse, mesaj atabiliyorsun. Fotoğrafın güzelliği bir
numaralı kriter yani. Benim güzel fotoğraflarım da en son 3 yaşımdayken
çekilmiş, onun için zaten pek şansım yok. 

Coffee meets Bagel günde sadece bir *aday* veriyor. Bunu da birkaç gün denedim,
etrafta pek uygun biri yok, zaten pek popüler de değil. Onun için onu da
kaldırdım.

randr (olması lazım) isimli uygulama da, diğer kullanıcılarla gerçek dünyada
kesişirsen onları sana liste halinde sunuyor. Aynı kafeye gittin, oturdun,
uygulamayı açtın, karşıdaki kız da orada, mesela, adını sanını öğrendin, mesaj
gönderebiliyorsun... Sanırım. Bunun kullanıcısı CMB'den çok ama hem güvenlik
problemi var, hem de kurduğum günlerde İstanbul'a gidip geldim ve yoldaki bütün
kullanıcıları gösterdi, onu da kaldırdım.

Bir tek OkCupid kaldı. Bu nisbeten kullanıcılara çok sayıda soru sorup, onların
karakter olarak da yakın olup olmadığını belirlemeye çalışıyor. Kendini de
tanıman gerekiyor. Sadece tipin değil, diyelim konuştuğun diller, çocuk isteyip
istemediğin, dini inançların ve ne kadar ciddiye aldığın, yeme alışkanlıkların
ve birkaç yüz özel soru ile, *sevgili adayıyla* benzerliğini ölçüyor. Sonunda
önüne çıkan profillerle %80 gibi, %98 gibi bir benzerlik ölçütü veriyor. Ne
aradığını da yazıyorsun, *sadece arkadaşlık* veya *uzun vadeli ilişki* gibi
şeyler var. Olsaydı *belamı arıyorum* seçeneği de bana uygun olabilirdi,
düşününce.

Birkaç ay önce sorsanız, OkCupid ile Tinder'ın *aynı şey* olduğunu söylerdim
herhalde, dışarıdan bakınca hepsi (amiyane tabirle) *karı düşürme sitesi* gibi
duruyor ama bu ikisi (ve diğerleri) arasında farklar varmış.

OkCupid profilimin başında *I'm Orhan from Turkish organ mafia* yazıyor, *we
evaluate your belongings and pay the best prices.* Süzmek için bir yol, hem de
böyle tanıştığın biriyle buluşmaya çalışmazsın, umarım aklının bir köşesinde
durur, *organ mafyası* falan diyor adam. Belki de bu nedenle ilk *layk*
Zimbabwe'den birinden geldi, baktım yakın mesafede kimsenin ilgisini çekmiyorum,
*tüm dünyaya açılalım* dedim ve karşıma ilk bu, zebellah gibi zenci çıktı.
Korktum biraz tabii ama korkularımın beni bu *bilimsel* araştırmama engel
olmasına mani olmadım. O sıra aklıma doktoraya geri dönüp, Varol hocamla *Social
Aspects of Internet* çalışmak geldi ama yeni bir doktora kabusu yaşayacak kadar
büyük bir bilimsel merak taşımıyorum sanırım, sadece bireysel ölçüde bir merak
bu ve zenci kadınlar da ilgimi çekmiyormuş zaten.

Birkaç arkadaş edindim, devamını ne kadar getirebilirim bilmiyorum ama *daha
cesur olsam* devamının geleceğine kanaat ettim. Kimisi yakında, bazısı burayı da
biliyor, kimisi de uzakta. Birinden Endonezya'nın Ramazan adetlerini öğrendim
biraz, Mazenderan'dan biri var, freelance grafik tasarımcı, İstanbul'a
yerleşecekmiş... Hakkımda Instagram üzerinden *hayatı boyunca yalnız kalacak
işşalllahhh* diye beddua edildiği sırada, Bratislava'daki Çinli biriyle
konuşuyordum. 你好 *Sonbaharda oraya gelsem, iş bulabilir miyim sence?* Çince
adını *okuduğum* için Çince bilgimin hayli ileri olduğunu düşündü. (*Google
Translate sağolsun bebeğim.*)

Piyasayı az buçuk gördüm, benim gibi eski kafalı biri için zor, güvenmesi de
zor, ilişkileri geliştirmesi de zor. Yine de akut yalnızlığın genel bir sorun
olduğunu farkedebiliyorsunuz. Güzel kadınların *talibi* eminim çoktur,
Endonezya'daki arkadaş erkeklerin kadınlara penis resimleri gönderdiğini falan
anlattı. (Erkek milletinin bazı mensupları da biraz tuhaf, kendisi çıplak
fotoğrafa tepki veriyor ya, kadınların da benzer bir tepki vermesini bekliyor
sanırım.) Kadınların çok e-taciz gördüğünü tahmin ederim, böyle tuhaf haller de
vardır, kimseye *pardon siz orospu musunuz?* diye sormadım ama fuhuş profilleri
de aşağı yukarı anlaşılıyor.

Bu uygulamaların çağın vebası *akut yalnızlığa* bir faydası olur mu, hiç
sanmıyorum. Her ne kadar tanışmayı kolaylaştırsa da, o kadar kolaylaştırıyor ki,
konuşmanın orta yerinde sıkılınca başka biriyle tanışabiliyorsunuz. Normal insan
ilişkileri bitki yetiştirmeye benziyor, tohum atıyorsunuz, bazısı çıkıyor,
bazısı çıkmıyor, çıkanlara sakin sakin, fazla boğmadan ama ilgisiz de bırakmadan
su vermek gerekiyor, bir şekilde *vazgeçilmez* hale gelmesi için uzun zaman ve
emek lazım. Burada ise hiç de böyle risklere girmeden, o geceyi/o haftayı/o yazı
birinin *bedenine yakın* geçirme imkanı var. Bedenine yakın, ruhuna uzak
olabilirsin ama zaten kim kimin ruhuna yakın ki?

Kadınların genelinde, en azından önüme çıkanlarda, bir *çocuk* ihtiyacı görünüyor.
Evliliğin giderek anlamını kaybettiği bir çağda, böyle bir yerde *baba* aramak
bana biraz tuhaf geldi. *Hayatımın aşkını arıyorum* yazıyor kız, eminim
1000-2000 *layk* almıştır, en az 20 kişiyle diyaloğu vardır o sıra, nasıl olacak
da hangisine güvenip, evleneceksin ve çocuk sahibi olacaksın, onlar sana nasıl
güvenecek? Ayrıca afedersin de, hasbelkader hayatının bilmemnesi olsam bile,
şuradaki dört fotoğraf ve üçyüz kelimelik yazıya nasıl güvenip de, bunu ortaya
çıkarmaya çalışayım? 

Düşündüm, bir yanda *zigon sehpa şu marka olmazsa olmaz* diyen ve evlilik
öncesini bir eşya ve süslenme festivali haline getiren, bu amaçla erkeğe yapılan
her *eziyeti* müstehab gören bir anlayış, bir yanda yalnızlık çarpıntısından
*ruh ikizini* böyle binlerce benzeriyle aynı *pazarda* aramaya çıkmış kadınlar.
Erkeklerin de belki *ruh ikizi* arayan cinsi vardır ama genelinin pek de uzun
vadeli düşünceleri olmayacağını tahmin ediyorum.

İnsanlar arasındaki ilişki biçimlerinin değişmesi, tüm hayatı değiştiren temel
bir konu. İnsanın herhangi bir yatırım yapmadığı ve sorumluluk almadığı biriyle,
cinsel beraberlik kurabilmesi, mesela, önceden sadece fuhuş yoluyla mümkünken,
artık *alan razı, satan razı* ilişki biçimleri de *normal* sayılıyor. Bunlar
genelde erkeklerin lehine, çünkü biyolojik olarak çoğu kadının çocuk doğurmak
gibi bir hedefi var ve bu da önemli bir yatırım demek. Erkeklerin biyolojik
olarak çok da umurunda değildir çocuk falan, benim gibi bazısı düşkündür ama
çocukları terkedip gitmek kadınlardaki psikolojik etkiyi meydana getirmez.
Kadını koruma adına, evliliği erkekler için hayli riskli hale getiren
düzenlemelerin, evliliği tamamen ortadan kaldırmak gibi bir etkisi var.

Düşünüyorum, bir yanda kısa vadeli, sıkılınca değiştirebileceğin partnerler,
diğer yanda evlenirken zigon sehpa muharebesi ve altın pazarlığı yaptığın,
boşanırken de *şu kadar para vermezsen anlaşmalı boşanmam, çocukları da devlet
bana verdi, onlar için de uzaklaştırma alırım* diyen biri... Bir tarafta risk
sınırlı, yatırdığın zamanı ve harcadığın parayı kaybedersin ve bunun da çözümü,
kaybedebileceğinden fazlasını yatırmamak; diğer tarafta hayatın boyunca icra ve
sair davalarla uğraşmamak için ülkeyi terketmeye niyetlenecek kadar büyüyen
kavgalar... Bir tarafta, eğer işin ve müstakil bir hayatın varsa, sadece tercih
ettiğin kimselerle muhatap olursun, öbür tarafta dayısının oğlunun düğününe
gitmezsen surat eden ama bir yandan da annene alenen sövmekten geri kalmayan
*kadınlık kahramanları.*

Twitter'da bakıyorum, *İslam'ın kızı!* diye konuşuyor biri, diğer tarafa
bakıyorum, erozyona uğrayan yaşama biçimleri, tanıdığım endişeler var, yüz yıl
önceki gibi yaşayıp gitmek isteyen, hayatlarını ve evliliklerini öyle kurmak
isteyenler; bir yanda Tinder var, bir yanda *evli olduğum kişiyle yaşlanmak
istemiyorum* diyen bir yığın insan, bir yanda gizli ilişki kurup büyütmek için
sayısız yol, her tür duygusal ve bedeni tatmini bulabileceğin bir dünya. 

Şahsım adına aldığım bazı kararlarda yardımcı oldu, mesela artık *Türk kadını en
asil bir duygunun insanıdır* diyor ve onun bu asaletini cesur Türk erkeklerine
havale ediyorum, kendileriyle bundan sonra inşallah bir işim olmaz... Şimdiye
kadarki atlattığım badireleri yabancı kadınlarla yaşamış olsam, en azından bir
iki dil daha biliyor olurdum. Türk kadınından sadece nasıl saçma naz yapılır,
kendine nasıl zarar verilir, nasıl güven yıkılır, çocuklar nasıl rehin alınır,
nasıl iftira atılır, nasıl kendisine ait olmayan mülkte hak iddia edilir, nasıl
konuşulmaz, nasıl anlaşılmaz ve nasıl iyi küfredilir... gibi şeyler öğrendim.
Bunları da öğrendiğime pek sevinemiyorum. Onun için kendilerine hayırlı
kısmetler ve sevgililer diler, âlî mevkilerinden beni kendi halime
bırakmalarını niyaz ederim.

Dünyanın yaşlandıkça daha netleşeceğini düşünüyordum. Bilakis giderek
tuhaflaşıyor.


