---
title: "Levha 6 Haziran"
date: 2018-06-07 02:06:05
expiryDate: 2019-06-07 02:06:05
dp: 14206
featured_image: "/images/header-41.jpg"
images: ["/images/header-41.jpg"]
published: true
tags: []
---




*Öyle ama tam öyle değil.*

Bütün şikayetlerin cevabı. *Doğru söyledin ama tam doğru söylemedin.*

İnsan neden varolduğunu arayarak yok olmaya doğru yüzüyor. Etrafımızda
gördüğümüz çer çöp, bizimle beraber yüzen kurbağalar ve timsahlar, bir takım
devrilmiş ağaçlara tutunabilirsek kendimizi şanslı sayıyoruz. *Hayatımın anlamı
işte bu yüzen ağaca çıkmaktı.*

Bana *kimseye muhtaç gibi durmadığım* için güvenmiyorlar. Bunu çok hissettim.
Yüzdüğümün farkında olduğum için. *Ya yarın orada olmazsan* diyeni duyunca,
*olabilir* demek zorundayım, dürüst olmak gerekirse, yarın burada olmayabilirim.

İnsanlar kendilerine bağımlı olursam mı bana güvenecek? Elinden tutmuşum,
yüzüyorsun, boşluktayım, farkındayım, az ötede bir girdap belki ayıracak, belki
suyun boşluğa döküldüğü yere kadar gideceğiz. 

*Öyle ama tam öyle değil.* 

