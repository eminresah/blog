---
title: Virgül 7 Temmuz
date: 2021-07-07 23:32:00 +0300
author: Emin Reşah
dp: 15333
featured_image: /images/header-77.jpg
tags: 
    - virgül
    - evlilik
    - kadın
    - erkek
    - men on strike
    - hukuk
---


*Men on Strike* (Erkekler grevde) adında bir kitap dinlemeye başladım. *Erkekler evliliği, çocuk
sahibi olmayı ve Amerikan rüyasını neden boykot ediyor?* diye sormuş.

![](/images/book-covers/men-on-strike.jpg)

Dinlediğim kısımda *erkekler neden büyümek istemiyor?* diyordu. Bunun Türkiye'deki kadınların da
*şikayeti* olduğunu gördüğüm için ilgimi çekti. 

Erkekler *büyüyüp* de kendileri aleyhine kurulmuş bir oyunu oynamaya çalışmak yerine *evlenmemeyi*
tercih ediyorlar diyor. Evlilik dışı cinselliğe erişimin kolaylaşmasının evliliğe ilgiyi azalttığını
inkar etmiyor ancak nihai meselenin *erkeklerin en iyi ihtimalle berabere kalacakları, büyük
ihtimalle kaybedecekleri* evlilik oyununu oynamaktansa, *video oyunlarıyla* vakit geçirmeyi tercih
etmeleri olduğunu söylüyor.

İlk evliliğini 24 yaşında yapmış ve evlilik kurumundan hiç yüzü gülmemiş biri olarak bu anlayışın gayet yerinde olduğunu düşünüyorum. Erkeklerin evliliği toptan reddetmeleri sağlıkları ve refahları icabıdır. 

Zira *toplum* ve hukuk, erkeklerden *penisli kadınlar* olmalarını bekliyor. Erkekliğin temelinde bir
mücadele vardır, *kadın* da bu mücadelede ödüldür. Erkekler yarışır, savaşır, mücadele eder ve *en
iyisi* kadına erişir. Bu *mücadele* erkeğin genetiğinde mevcut, onun için kendi mücadele edemese
bile *mücadele eden* bir takım/parti/grup bulup onu destekler. Kadınlar için biraz saçma olabilir
ama anlamaya tenezzül etmedikleri erkek böyle bir şey.

Modern zamanlar erkeklerin içindeki bu mücadeleyi başka alanlara taşıdı, işte, eğitimde,
sanatta, maddi refahta daha iyi olanın mücadeleyi kazanması üzerine bir oyun kurdu. Modern
zamanlar bir şey daha yaptı, erkekliğin sınırlarının kadınlarca belirlenmesine imkan tanıdı. *En iyi
erkek, kadına en çok benzeyen, onu en iyi anlayan, onunla en çok konuşan erkektir* durumuna böyle
geldik. Oyunun kurallarının kadınlarca belirlendiği bir dünyada da erkeklerin kazanması hemen hemen
imkansız. 

Üreme/evlilik oyununun kurallarının kadınlarca belirlendiği ve *iyi erkek* olmak için erkekliğe
ilişkin temel bazı hasletleri kapının dışında bırakmak gerektiğini sezdikten sonra erkekler de bu
oyuna katılmakta artık istekli değil. Bunda kadınların *eşit* olduğu bir dünyada seksin de eşitlik
içinde ve evlilik dışında çözülebilir bir *mesele* olmasının payı var tabii. Evlenirsen bir kadına
karşı ebedi ve sınırsız bir sorumluluğun var ama evlenmeden bir arada yaşarsan, normal insani
sınırlar içinde *mütekabiliyet* üzerine bir ilişki kurabiliyorsun. Evliliği *epeşit homoseksüellere
mahsus* bir kurum haline getirsek daha anlamlı olacak. 

Türkiye gibi hala geleneklerini devam ettirmeye çalışan toplumlarda iki yüzlü bir oyun oynanmaya
çalışılıyor: Bir yandan eşit olduğunu, kocasının ev işlerine yardım etmesi gerektiğini, çocuklarla
aynı ölçüde ilgilenmesinin elzem olduğunu, kendisine sık sık hediye vermesi gerektiğini, onu mutlu
etmek için devamlı uğraşması gerektiğini savunan bir kadın tipolojisi var, ancak bunların
muadillerinin erkekler için neler olduğu konusunda ne bir fikirleri var, ne de öğrenmeye niyetliler.
Erkekler onların dünyasında, onların belirlediği kriterlerce oynamaya devam ederse makbul, yoksa her
tür intikama maruz kalabilecek yaratıklar. Bunda hukukun da kadınlar lehine oluşturulmuş olmasının
etkisi var. Kadınlar kurallara göre oynamayan erkekleri *derdest* ederek nafakaya hak kazanır,
evlilik içinde edinilmiş malların yarısına ortak olur ve tazminat alır. Erkeğin kendisinden daha
zengin/başarılı bir kadınla evlenme ihtimali sıfıra yakın olduğuna göre, erkeğin kurallara göre oynamayan
kadından *kazanacağı* bir şey yoktur, kaybettiğiyle kalır. 

Şöyle bir örnek vereyim: Erkek temizlik yapmayan karısından mahkemede şikayet edemez çünkü *bu
sadece kadın işi değildir*, sevişmeye yanaşmayan karısını şikayet edemez çünkü bunun ispatı yoktur,
kendisi cinsel sorunlar yaşarsa kadınlar bunu şikayet edebilir ve pek çok cinsel sorunda erkeklerin
*sorunlu olduğu* gösterilebilir, karısını sevişmeye zorlarsa bu evlilik içi tecavüz ve şiddet
sayılır, karısı sakarlığından veya eblehliğinden veya kötü niyetinden evdeki bütün eşyayı bozsa
kabahat değildir, ancak erkek faturaları ödemezse evlilik birliği temelden sarsılır. Kadın
mütemadiyen konuşarak, karşısındaki üzerine psikolojik şiddet uygular ve bu *iletişim kurmaya*
çalışmaktır, ancak erkek kafası dırdırdan şiştiği için susar veya eve gelmezse bu kabahattir.
Boşandıktan sonra çocukları için nafaka vermesi mecburidir ama bu nafakanın gerçekten çocuklar için
harcanıp harcanmadığını kontrol edemez ve çocukları üzerinde hukuken hiçbir yetkisi yoktur.

Buradan bakınca erkeklerin kendi aleyhlerine kurulmuş ve en iyi ihtimalle sıkılacakları, kötü
ihtimalle hayatlarının en büyük hatası olacak bir oyunu oynamak istememeleri makul duruyor. Bizde bu
hala dini hassasiyetle veya toplum baskısıyla yürüyen bir oyun, ancak erkekler burada da giderek
ayak sürüyorlar. Çünkü *medeni kanun* bizim hukukumuz değil, kadınların ekmeden biçmesine imkan tanıyan bir
bukağı.

Bunun en büyük sebebi de yine *aşağılık kompleksli* yavşak erkeklerimiz. *Penisli kadın* olarak kadın düşürebileceğini düşünen dangalaklar erkekçe *biz bu oyunu oynamıyoruz, biz erkeğiz ve
şu şu şartlar olmadığında evlilik bizim için anlamsızdır* diyemediği için böyleyiz.
Kuralları *onların* belirlemesine izin verdiğimiz için böyleyiz. 

Medeniyeti biz yarattık, ölerek, öldürerek, savaşarak, kavga ve kanla, ihtiras ve mücadeleyle
yarattık.  İçimizdeki bu *mücadele geni* yüzünden yarattık.  Kadınların bu mirası ve erkeklerin
medeniyet üzerindeki kılıç hakkını tanıyıp, doğal yoldan üremek istiyorlarsa bu oyunun kurallarını
tek taraflı değiştiremeyeceklerini kabul etmeleri iyi olurdu ama belki de hepsinin çıkacağı nihai
nokta zaten fabrikalarda üretilen insan yavrularıdır. 

