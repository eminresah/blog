---
categories: 
    - Virgül
tags: 
    - bilgi
    - bilinmeyen bilinmeyen
    - olgunlaşma
    - kemal
title: Virgül 24 Mart
author: Emin Reşah
date:  2021-03-24 20:33:58+0300
expiryDate:
dp: 15228
featured_image: /images/header-43.jpg
---

Olanı herkes görür. Olmayanı görmek mesele. 

Market raflarında satlmış olanlar görülmez. En iyi ürünler bitmiştir, piyasaya
çıkmaz. En iyi insanlara çarşıda pazarda karşılaşmazsın. *Kendini pazarlamak* o
sebeple bir başarısızlık işaretidir. Bunu hissederiz. 

Hayatımızdaki risklerin önemlileri *bilinmeyen bilinmeyenlerden* kaynaklanır.
*Bilinir bilinmezler*, yani bilmediğimizi bildiğimiz konularda dikkatli
oluruz ama bilmediğimizi bile bilmediğimizde, nasıl tedbir alabiliriz? 

Bu *bilinmez bilinmeyenlerin* oralarda bir yerde olabileceğini düşünerek
ileriyle gidebiliriz. *Olgunlaşma* da böyle, hayata *her şeyi biliyorum* diye
başlayıp, *bilmediğim konular da var* diyerek devam edip, *bilmediğimi bile
bilmediğim konular var* diyerek *kemale* ermiş oluyoruz. 

