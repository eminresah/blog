---
title: Levha 14913 
author: Emin Reşah
date:  2020-05-13 22:56:42+0300
expiryDate:
dp: 14913
draft: false
featured_image: /images/header-127.jpg
---


Yakalanmamak peşinde değiliz. Dünyayı bildiğimiz kadar onu da bilsek yeter. Kelimelerin ardından
koşmak gereksiz. Yorgunsun ve nefesini tutamıyorsun. Uyumalısın.

----

Yedi kollu bir bebek. Arapmış. Çingenelerin elinde bulmuşlar. 

---

Yakalanmaktan korkmasaydı nasıl davranırdı? Ebedi yaşayacağına inanmıyor. Ebediyete inançsız
insanlar beni yoruyor. Birkaç sene için varlığın acısına dayanılır mı? Sonsuz değilse varlık ve
bilinç neden var? Hepsi bir tuzak mı yoksa?

---

Zeminde bir yarık. Dünyadan aya üç roket indiğinde, ay harekete geçip dünyayı terkedecekmiş. Füzelere
*talak* adını vermişler. Kesin bir ayrılık bizim de yörüngemizi bozacak. Bilimciler bu konuda
kuşkulu. 

---

Bir yokuşu beraber tırmanıyoruz. Elimden tutuyor. Ben yorgunum, her zamanki gibi uflayıp pufluyorum.
Tepenin ardında daha çok yol olduğunu düşünüyorum. Karşıda bir göl ve orman görüyor. Bana
anlattıklarından ben ormanın hayalet dolu olduğunu ve beni bağlayıp cehenneme atacaklarını
düşünüyorum. Kaçma çalışıyorum. Elini bırakınca olduğum yere düşüp kalıyorum. Bana yardıma gelen
yine o. 
