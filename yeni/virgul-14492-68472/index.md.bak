---
title: "Virgül 20 Mart"
date: 2019-03-20 12:00:49
dp: 14492
featured_image: "/images/header-70.jpg"
images: ["/images/header-70.jpg"]
published: true
tags: []
---



> “Do not seek to follow in the footsteps of the wise. Seek what they sought.” -
> Basho

Bilgelerin adımlarını takip etmeyin, onların aradıklarını arayın... demiş Bas-ho

Onların aradıklarını aradığımdan nasıl emin olabilirim? Onların aradıklarını
aradığımda, onların bulduğunu bulacağımı nasıl bilebilirim? 

İnsanın iyi bir öğretici olması için bildiklerini başkasından öğrenmiş olması
gerekir derler. Benim gibi çoğunlukla kendi öğrenenlerin iyi öğretmen
olmayacağından bahis... Bu sebeple başkalarına anlattıklarımı, önce
başkalarından dinlemiş olmayı tercih ederim.

*Bilgelerin adımlarının* bizim aradığımız yere götürmeyeceğini veyahut takip
etmesinin zor olduğunu kabul ediyorum: Bununla beraber başka ne gibi bir araç
var? Sorarsak herkesin aradığı *iyilik güzellik barış huzur* ama dünyanın
kavgası da bitmiyor. Hitler de, Stalin de dünyanın iyiliği için çalışıyordu.

Elimizde doğruluğundan emin olacağımız, bizi her şekilde *hakikate* götüren bir
reçete olmadığını kabul etmekle beraber, *kimi dinleyelim?* sorusuna verilecek
cevap da *gitmek istediğin yere daha önce gitmişleri* olabilir. Onların
durumları bizim durumumuza uymayabilir ama en azından ulaştıkları yerin ulaşmak
istediğimiz yer olduğunu biliyoruz.

