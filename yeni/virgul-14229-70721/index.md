---
title: "Virgül 30 Haziran, 12:30"
date: 2018-06-30 12:38:16
expiryDate: 2019-06-30 12:38:16
dp: 14229
featured_image: "/images/header-22.jpg"
images: ["/images/header-22.jpg"]
published: true
tags: []
---



Bazı anlar beynimin ortasına bir acı oturuyor. Bu hamakta birkaç hafta önce
onlarla yatıyorduk, şu yatakta sarılıp uyumuştuk, şu çilekleri görse
sevinirdi... Bazı zaman da sebepsiz tabii, bir anda yükselen bir acı.

Öyle zamanlarda iki elimi birleştiriyorum. Acı parmak uçlarımdan *müsebbibine*
akıyor. Belki on saniye, belki yirmi. Bana *çektirdiği* işte bu kadar. 

Zihnini kontrol eden, hayatını kontrol eder. Hayatını kontrol edene zarar
veremezsin. Düşüncelerini, duygularını, acısını, ıstırabını, mutluluğunu ve
mutsuzluğunu zihninin iki adım gerisinden takip edip, onları gerektiğinde
kıymığı parmağından çıkarıp alır gibi alan birini, insanların uydurma
otoriteleriyle veya onların nazarında kötü olmakla korkutamazsın.

Dünyası başkalarına yalan söylemekle örülmüş, ben de dahil kimsenin hakkında
doğruyu bilmediği biri, tabii ki bu uydurduğu dünyanın sahteliği ortaya çıkmasın
diye kıvranıp duracaktır. Her gün daha fazla yorularak, duvar örerek, kafasını
kuma gömerek, konuşmayı reddederek.

Konuşmayı reddedeceksin, peki ya kokuşmayı nasıl önleyeceksin?

Dün ilk defa yüzyüze görüştüğüm biriyle sohbet ettim. Pek çok hatayla dolu
hayatımda gizleme ihtiyacı duyduğum bir şey yoktu, ailesi de dahil kimseyle
böyle bir ilişki kuramamış biri ne kaybettiğini nasıl bilecek?

Girdiği zindan ona yeter.

