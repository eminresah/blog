---
title: "Akılsız ve Ahlaksız"
date: 2018-01-13 21:39:06
dp: 14062
featured_image: "/images/header-23.jpg"
images: ["/images/header-23.jpg"]
published: true
tags: []
---



Herkesin akıllı değil, aptal olduğu, ahlaklı değil, ahlaksız olduğu bir dünya
daha *açıklanabilir* duruyor. Bu ikisinden birini tercih etmek gerekiyorsa,
hani, felsefe yapıyoruz ya, insanların akılsız ve ahlaksız olduğunu düşünmek,
dünyayı daha *açıklanabilir* kılıyor.

Bunca iyiliği nasıl açıklayacaksın o zaman sevgili üstad?

Basitçe, insanların kendilerinde ve etraflarında gördüğü çirkinliği kapatma
gayreti olarak açıklayacağım. Çıplak kaldığını farkettiğinde incir yaprağına
*saklanması* gibi. İnsanların güzellik ve ahlak arayışı da, aslında
bünyelerindeki çirkinlik ve ahlaksızlığı farkettikleri için. Dünyanın ve *bizim*
olduğumuz gibi güzel, ahlaklı, akıllı olduğumuzu düşünseydik, bu kadar gayret
göstermeye gerek kalmazdı.


