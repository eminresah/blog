---
categories: 
    - Virgül
tags: 
    - umman şahiner
title: Umman Şahiner
author: Emin Reşah
date:  2021-01-08 23:47:42+0300
expiryDate:
dp: 15153
featured_image: /images/header-31.jpg
---


*Acilen* bir yazı yazmak için çok üzgünüm. Söylemek istediğim bir şey
bulamıyorum ama yazarsam belki bu lal olmuş halime biraz faydası olur. 

25 senedir *abi* derken anlamını içimde hissettiğim birini kaybettim. Temmuz 68
doğumlu olduğuna göre 52 yaşında oluyor. Bünyesi zayıftı. Şekeri vardı. Kovidi
ağır geçireceğini tahmin edebilirdik ama vadesinin bu bahaneyle yetişeceğine
hala inanabilmiş değilim. 

Bir ay önce konuşmuşuz. Ben yine kızları sordum. O yine onları anlattı. Son
birkaç aydır girdiği işinde, uzun zamandır çektiği maddi sıkıntıdan kurtulmuş
gibi geliyordu. Ben de seviniyordum. 

Ben ondan bu yıllar içinde *fikir sahibi olmanın* ne demek olduğunu öğrendim. 

Gittiği yerde dünyadakinden daha iyi karşılanacağını ümit ettiğimden sanırım
asıl üzüldüğüm geride kalanlar. Allah onlara sabır versin. Allah taksiratını
affetsin, merhametiyle muamele etsin ve onu dünyada kavuşamadıklarıyla cennetinde
kavuştursun. İyi bir adamı kaybettik. 
