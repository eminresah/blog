---
title: Levha 15090 
author: Emin Reşah
date:  2020-11-10 22:33:25+0300
expiryDate:
dp: 15094
featured_image: /images/
---

Arkaplanda daima ince bir sızı. Kendime *gerekli olan buydu* diye hatırlatmanın sızıya faydası yok.
Çekilecek olan çekilecek. 

*Gerekli olan* nadiren duygularımla bu kadar çatışır. Mecburiyetlerine içinden bağlanmış ve *şunu
istiyorum* derken bile akli mazeretler üretmek zorunda gören biri için kendimle bu *çatışma* normal
değil. *Gerekli olan iyidir ve iyi olan gereklidir* diyebilirken bir anda *istediğinle gereken
çatışıyor, ne yapacaksın?* sorusuyla karşı karşıya kaldım. 

Gerekli olanın bu olduğunu izah etmek zor değil. Geç kaldığıma dair suçlama
yapılabilir. Demek ki hiç güldüğü görülmeyen Epiktetos kadar duygularımın sahibi değilmişim. 
Gereklilikle ördüğüm hayatta *sırf istediğim için ne var* diye sorduğumda bir süredir verdiğim tek
cevaptı. Bu da beni *gerekeni yapmakta* zorlamış olabilir.

Acul ve aptalca. Ama *gerekli.*

Her adımda, her nefeste ince ince sızlamaya devam ediyor. *Gerekli* de bu sızının parçası. 

Bazı zamanlar *ölüm rabıtasında* hayatıma girmiş çıkmış herkesin yatağın etrafında toplanıp cesedimi
seyrettiğini düşünürüm. Ne derler? Yüzleri nasıldır? Hangisi ağlar? Hangisi güler? Bugünlerde onun
açık gözlerimi kapattığından başka bir şey aklıma gelmiyor. 

