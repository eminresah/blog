---
title: "Ruhumda Yükselemeyen Ateş"
date: 2017-07-18 11:49:54
dp: 13882
featured_image: "/images/header-82.jpg"
images: ["/images/header-82.jpg"]
draft: true
tags: []
---
 
*Ruhumda yükselen ateş.*

Böyle lafları sevmiyorum. Ne ruhu, ne ateşi, nereden nereye neden yükseliyor?

Edebiyat yapmanın komik geldiği zamanlardayız. Edebiyat yapmanın anlamsız
geldiği. İnsanın edebiyatla yatıp kalkmasındaki anlam çocukluk mu, yoksa
züppelik mi? Büyüklük değil, akıllılık değil, o kesin ama olana olduğundan fazla
değer verme konusunda... 

Eskiden *bilgi sahipleri* için de böyle düşünürdüm. Bir şeyleri biliyor olman,
dünyanın bu bilgiden ibaret olduğunu sanman için yeterli değil. İnsan olduğunu
ve insanın sınırlarını bilmek. Edebiyat da aynı hastalığın başka semptomu. Kendi
sınırlarını hafife alan insanın, *söz* aracını gereksiz işlerde kullanması. 

*Ne gerekli?* diyeceksin? Edebiyat gereksizse, gerekli olan ne olabilir?



