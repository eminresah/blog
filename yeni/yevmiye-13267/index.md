---
title: "Yevmiye 13267"
date: 2015-11-11 21:55:57 +0200
dp: 13267
tags: []
---

Gerçek hakkında konuşmanın bir yandan dil hakkında konuşmak olacağını
söylüyorlar. Doğru. Dil çünkü gerçeğin örtüsü. Onu kaldırmadan gerçepe vasıl
oalazsın.

Gerçek girintisi çıkıntışı çok, pürüzlü bir kaya ise dil onu örten kumaş. Biz
kumaşa dokunarak altındakinin en olduğunu anlamayaa çlışıyoruz. Ancak bu bizi
yanıltan, gerçeğin ancak yalınkat bir gösterimiyle muhatap bırakan bir
usul. Başka bir yolu yok mu diyene, perdeyi kaldırmaktan
bahsedebilirsiniz. Ancak bu da pratik değil. İnsanların az bir kısmı dil
perdesinin altındaki hakikate cesaret edebilir ve gerçeğin kendisine dokunmak da
neredeyse imkansız.

-----

Jared Diamond'un eski bir kitabı var, *Üçüncü Şempanze'nin Yükselişi ve Çöküşü*
diye. İnsanın *antropolojik* hikayesini anlatıyor. Orada tarım toplumuna
geçildiğinde, insanların daha az sağlıklı hale geldiğini, bunu da dişlerindeki
çürüklerin sayısından anladıklarını söylüyordu. Avcı toplayıcıların dişlerindeki
çürük sayısı azken, yerleşik yaşayan tarımkarların dişindeki çürük sayısı 6-8
civarındaymış. Bunu da yeterli gıda alamamalarına bağlıyordu.

İnsanların tarıma başladıktan sonra yeme içme düzenlerine ne olduysa, el'an
düşünme ve ifade *düzenlerine* de aynısı oluyor. Avcı toplayıcının çok daha
sağlıklı olması gibi, Internet'i az kullanan veya hiç kullanmayan insanların
zihni melekeleri daha sağlamdı. Ancak Internetsizliğin yavaşlığı, avcıların bir
yandan yiyecek edinip, bir yandan kendini koruması ve çocuk yetiştirmesindeki
zorluğun getirdiğine benzer bir dezavantaj getiriyor. Tarım toplumunun belki
avcıların yarısı kadar sağlıklı ferdlerden on katı *üretebilmesi* gibi, Internet
vasıtasıyla *düşünen* kimse de, normalde üreteceğinin onda biri kalitede fikir
üretiyor ancak bu yüzde onluk fikirleri yüzlerce kişi ürettiği için, toplamda
daha fazla *ürün* ortaya çıkıyor.

Bu trend bütün işlerde mevcut. Endüstrileşme de böyle, endüstri elde yapılan
işin belki yarısı kadar sağlamlıkta üretim yapıyor ama bunu yüzlerce kat fazla
yaptığı için toplamda daha fazla insanın hayatını olumlu etkiliyor. Internet
kültürünün ürettiği bireylere bakıyoruz, hiçbirimiz yüz sene öncenin adamlarıyla
mukayese edilecek kadar iyi değiliz. Yüz sene öncenin lise mezunu, bugünkü
profesörleri *döver*, ancak yüz sene önce bir lise mezununun yerine şu sıra on
profesörümüz var. Bu on profesörün *toplamı* da o zamanın lise mezunundan daha
kabiliyetli. Dünya bir Shakespeare daha üretmedi ama onun yarısı kadar kaliteli
onlarca yazar üretti. Toplumların kalitesi yükseldikçe, bireylerin nisbi
kalitesi düşüyor.

Internet zamanında bunu daha yakından görüyoruz. Artık insanlar düşünmek,
konuşmak ve yazmak yerine, telefonlarını seyredip, mesajlaşıyor. Gerçekten
orijinal **1** adet yazı bulamıyorsun ama %10 orijinal yirmi yazı
bulabiliyorsun. Sonunda nasıl ki tarım toplumunun yarı sağlıklı on bireyi,
toplanıp sağlıklı bir avcıyı yendiyse, Internet'in yarım yamalak iletişimi de,
kendi başına derin derin düşünen adamların ürettiğinden fazlasını üretiyor.

Eğer bireyleri karşılaştırırsan, yani eski adamlara bakıp, bir de bizim halimize
bakarsan, öncekinin daha sağlam zihinli olduğu konusunda haklı olursun, ancak
toplam üretime baktığında, bizim gibi kör topalların toplamı, onlar gibi
sağlıklı bireylerin ürettiğinin önüne geçer.

Gençleri aşağılamaktan *zevk alan* (bencileyin) eskilerin durumu, köye yerleşip
tarımla meşgul olanı aşağılayan göçebe misali. Biz (yani eskiler) daha özgürüz,
daha iyi düşünüyoruz, daha çok şey biliyoruz, daha *bilmemneyiz*, onlar 140
harften fazlasını ne idrak edecek, ne ifade edecek kapasitede... Velakin o 140
harfler bir araya geliyorlar ve yazdığımız yazıların hepsinden daha çok okunan,
düşündüren yazılara dönüşüyorlar.

Hoşumuza gitse de, gitmese de (gitmiyor) gelecek blip blip 140 harflik
*düşüncelerini* paylaşanlarda. Onların birinin etkisi, bir yazınınki kadar
değil, ancak genelinin etkisi yazıların genelinin etkisinden fazla. Bir yazı yüz
tweet gücünde olabilir ama bir yazı yazılıp okunana kadar binlerce tweet atılmış
olacak.

Yerleşiklerin dişlerinin çürümesi gibi, Internet müdavimlerinin de beyni çürüyor
belki. Ancak nedir, tarım yapanlar daha büyük çok topluluğu *beslediği* gibi,
140 harfin müptelaları da daha çok *bilgiyi* ve nihayetinde daha çok *kültürü*
destekleyecek.

Soyumuz tükeniyor. 





