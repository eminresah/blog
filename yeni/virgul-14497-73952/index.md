---
title: "Virgül 25 Mart"
date: 2019-03-25 13:31:06
expiryDate: 2020-03-24 13:31:06
dp: 14497
featured_image: "/images/header-131.jpg"
images: ["/images/header-131.jpg"]
published: true
tags: []
---




> "You can know the name of a bird in all the languages of the world, but when
>  you're finished, you'll know absolutely nothing whatever about the bird... So
>  let's look at the bird and see what it's doing - that's what counts. I learned
>  very early the difference between knowing the name of something and knowing
>  something." -- Richard P. Feynman

> "Bir kuşun adını dünyanın tüm dillerinde öğrenebilirsiniz, ama bitirdiğinizde,
> kuşla ilgili kesinlikle hiçbir şey biliyor olmayacaksınız. O sebeple, haydi
> kuşa bakalım ve ne yaptığını görelim - önemli olan budur. Bir şeyin adını
> bilmekle, bir şeyi bilmek arasındaki farkı çok erken öğrendim." -- Richard P.
> Feynman


*Çok gezen mi bilir, çok okuyan mı?* Sözlük okuyanların kelime haznesi daha
geniştir ama dünyayı yine aynı şekilde bilebilirler mi? Yoksa sözlük (veya
ansiklopedi) okumak bilgiye giden en kısa yol mudur?

Feynman'ın verdiği örneği anlıyorum, bir kuşu tanımak, onunla ilgili tecrübi
bilgi edinmek, çevresinde nasıl yaşadığını anlamak, ne yediğini, ne içtiğini
bilmek... Bunlar kuşa kimin ne isim verdiğinden daha önemli.

Yine de *tecrübi bilgi* bir madenden çıkan altınsa, bunu *para* haline
getirmeden insanların arasında dolaşıma sokamıyorsunuz. *İsimler* de bunun için
gerekli, paranın üstündeki damga gibi onlar, belli bir yerden geldiğini, bir
değeri olduğunu ve *zihinsel tedavüle uygun* olduğunu gösteriyor. 

Tecrübi bilgiyi ben de diğerlerine nazaran daha değerli buluyorum. Paranın en
kıymetlisi, bir madenden çıkan cevherin eritilmesiyle elde edileni. Bunun
yanında, hiçbir tecrübeye dayanmayan *kalp bilgi* de çok, hatta tedavüldeki çoğu
bilgi böyle. Yine de *para basma* işinin kendisi de, bilginin devamı ve
aktarılması için hayati önemde. 


