---
title: "Yevmiye 13904 - 2"
date: 2017-08-09 00:31:13
dp: 13904
featured_image: "/images/header-4.jpg"
images: ["/images/header-4.jpg"]
draft: true
tags: []
---

> The wrong idea underlying all confused stances is that things must be either
> definitely meaningful or else effectively meaningless. Or, if meaning is not
> objective, it must be subjective. But these are not the only possibilities.

Meaningness isimli kitaptan bir alıntı bu. Hayata karşı şaşırmış durumların
sebebinin insanın anlam ihtiyacında, ya mutlakçı, ya hiçci olması olduğunu
söylüyor. Bunlar tek alternatif değilmiş. Sonradan kitap bu alternatifi
anlatıyor ama bir ay sonra aklımda kalmadığına göre, pek faydasını gördüğümü
söyleyemem.

Bu iki duruş, felsefenin iki ana damarına da nisbet edilebilir. Mutlakçılık
rasyonalizm'dir, dünyadaki nesnelerin kendi başlarına anlamları olduğunu ve
bizim buna rasyonel olarak ulaşabileceğimizi söyler, Nihilizm emprisizme tekabül
eder, nesnelerin herhangi bir anlamı yoktur, bunları *yapman* gerekir.

Bunların arasında üçüncü bir yer her zaman bulunur, zaten hiç kimse dünyanın
sadece rasyon veya sadece gözlemle algılanacağını söylemez, bunların arasında
bir sıralama yapması gerektiğinde birini daha tepeye koyar.

O sebeple, tabii ki bir yerde, orta bir nokta, dünyaya adapte olduğumuz bir
nokta ortaya çıkacaktır. İnsan için *ölmeyi tercih* bile bir anlam içerir,
hayatı reddetmek bile hayata bir anlam yüklemektir. Bunun ötesi, insanların bir
şeyler için yaşaması, genelde bir şekilde çevresine adapte olmasıyla mümkün
görünür bana.

Bu adaptasyon işe yaramadığında sorun çıkıyor. İnsanın kendini yalnız ve yabancı
hissetmesinin sebebi, çevresiyle olan iletişim bozukluğu. Anlam arayışı da orada
ortaya çıkıyor. Yapması gereken, basitçe, çevresine ilgisini çekecek ve onu
bağlayacak unsurlar yerleştirmek. Çevresini değiştirmek veyahut.

*Dünya içkin manada anlamsızdır* diyen adam da, bunu belli bir çevrede muteber
kabul edilmek, dinlenilmek veya anlaşılmak için yapıyor. Bu manada adaptasyon
görüşü doğru. Bu yukarıdakileri yazan adamın söyledikleri de, neticede anlamın
subjektifliği konusunda önemli bir çözüm sunmuyor ama sanki böyle yapması da bir
adaptasyon çalışmasından ibaret.
    

