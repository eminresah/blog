Title: Virgül 3 Ocak
Author: Emin Reşah
Date: 2020-01-04 20:11:31 
Dp: 14783 
Status: published
Image: /img/header-112.jpg


*Hayatta en önemli şey nedir?* diye soruyor. Çocuklar mı, iş mi, zenginlik mi, sağlık mı? Biri olmadan diğeri olmayan envai çeşit şey mi?

Bunların hiçbiri de *en önemli* gibi gelmez, daha doğrusu edindiğinde hayatının *tamamlayacak* bir konu değildir, hepsi *bakım* istersen, ilgi ister, bunu sağlamak da her zaman doğal olarak mutlu etmez. Hepsinde *e, bu muymuş?* hissi vardır, hepsinden bir sebeple feragat etmiş ve yaşamaya devam eden insanlar görürüz ve o sebeple *en önemlisi şudur* diyemeyiz. 

O sebeple kaçamak bir cevap olacak ama *hayatta en önemli şey, en önemli şeyi bulmaktır* desek olur herhalde. Yeterince esnek, yeterince öznel ve yeterince pozitif. Benim bulabileceğim (veya beni bulacak) *en önemli* seninkinden farklıdır. O sebeple neyin en önemli olduğunu yaşayarak öğreneceksin. Pişmanlıklar dahi belki bunun içindir. Asıl meselemiz budur. 
