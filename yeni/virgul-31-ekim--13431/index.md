---
title: Virgül 31 Ekim 
author: Emin Reşah
date:  2020-10-31 20:15:55+0300
expiryDate:
dp: 15084
featured_image: /images/header-110.jpg
---

> Musicians and artists approach their work the same way. They create music they’d want to listen
> to, draw painting they’d want to see, and write books they wish were written. That’s how I
> personally approach my work. I write articles I myself would want to read.

> Your work should first and foremost resonate with yourself. If you don’t enjoy the product of your
> work, how can you expect other people to?"

[35 Things No One Told You About Becoming
“Successful”](https://medium.com/thedragonsden/35-things-no-one-told-you-about-becoming-successful-8ea97a443504)


*Ne okumak istiyorsan onu yaz* demiş adam. İlk defa duymuyorum bunu. *Eğer yazılmasını beklediğin
bir kitap varsa ve bulamııyorsan, onu yazmanın zamanı gelmiştir. 

Bana *yazacak motivasyonu nereden buluyorsun* diye sordular. Okuduklarımdan sıkıldığımda yazıyorum
ve okuduklarımdan giderek daha çok sıkılmaya başladım. 20 sene dönce *çok güzel* bulduğum bir
kitabın bugün *biraz aceleye gelmiş gibi* hissettirmesi de bundan herhalde. Tutunamayanlar'ı
beğenmeyecek kadar büyümüşüm. Sıkılmaktan ve sıkıldığımı söylemekten daha az korkuyorum artık ve
yazılan çizilenler içinde *derde deva* hemen hemen yok. Benim için yok en azından. 

Yazdıklarım her zaman *okumayı en çok istediğim* yazılar değil, çoğu onların *prelüdü.* Çünkü bir
hayalin gerçekten her zaman güzel olması gibi, fikirlerimle karşılaşıp, onları yazmaktansa
etraflarında çiçek toplayarak gezip, bir takım hayaller kurmak daha güzel. Hayal hayatın
sıkıcılığının tek ilacı ve yazının kendisi değil, hayali daha iyi geliyor. 

Büyük bir anlamı yok tabii. Borges Kum Kitabı'nın takdiminde yazdıklarını sevdiği üç beş dostu
okusun diye yazdığını söyler.  Benimki de öyle. *İş olarak* yazı üretmenin taliplisi de, rekabeti de
fazla. Kendinden, bildiğinden, asıl dertlerinden, soyadındaki Ş'den feragat edip, sabah akşam yazar
pozu satacak kadar *işsiz* kalmadım hamdolsun. 

*Yazarlığın* yazının kendisi için değil de, başkalarına hünerlerini sergilemek ve bu yolla itibar
kazanmak için makul bir yol olduğunu kabul ediyorum. Başka insanlar için yazıyoruz, *bakın benim
fikirlerim, hikayelerim, kitabım var* demek için. Bu motivasyonu anlıyorum. Yine de kendi açımdan
böyle bir derdim yok. Karanlık bir gecede çakan şimşekten daha uzun olmayan hayatta nereye düştüğümü
biraz daha görebilirsem bana yeter. 
