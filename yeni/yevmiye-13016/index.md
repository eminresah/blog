---
title: "Yevmiye 13016"
date: 2016-03-19 00:05:35 +0200
dp: 13016
tags: []
---



 Ernest Hemingway once said, “When you first start writing, you never fail. You
 think it’s wonderful. You think it’s easy to write and you enjoy it very much,
 but you’re thinking of yourself, not the reader. He doesn’t enjoy it very
 much. Later, when you have learned to write for the reader, it’s no longer easy
 to write.”  -- Writing for Emotional Impact

 Bir defasında Ernest Hemingway şöyle dedi: "Yazmaya ilk başladığında hiç
 başarısız olmazsın. Çok harika olduğunu düşünürsün. Yazmanın kolay olduğunu ve
 çok sevdiğini düşünürsün ama kendini düşünüyorsundur, okuru değil. Okur o kadar
 sevmiyordur. Sonra, okur için yazmayı öğrendiğinde, artık o kadar kolay
 değildir."  -- Duygusal Etki için Yazmak

-----

Matematikte başarılı olmanın sebebi belki insanın hayatının matematikten zor
olmasıdır. Bunu diğer her şey için söyleyebilirrsin. Zor işleri başaran insanlar
için daha kolay bir seçenek belki de yoktur.

Program yazmanın zor olduğunu söylüyorlar. Benim için daha zor işler vardı,
belki en kolayı bu değildi ama bir çok açıdan kolayı buydu.

-----

*Müslümanlık* toplumla uzlaşma anlamına geliyorsa, *müslüman* da toplumun zımnî
kötülüklerine açık bir hale gelecektir. Müslümanlık topluma/devlete uyma
anlamına geliyorsa, bizim anladığımız manadan saymak lazım.

-----

RSS'te (en azından feedly'de) aralardaki bölüm işaretleri görünmüyor
sanırım. Onun için yazılar daldan dala atlıyor gibi duruyor. Şimdi başka bir
dala atlayacağım.

-----

Gezi olaylarında geri çekilmemizin sebebi, artık daha az muhalif olmamızın
sebebi, nümayişin devrim isteğiydi. *Demokrasi* talepleri yalandı. Çünkü onların
anladıkları demokrasi, kendi bildikleri cinsten bir hayatın sürüp gitmesi,
*doğruluk* konforundan, *ilerilik* konforundan
uzaklaşmamalarıydı. Terbiyesizliklerinin kaynağında bu vardı. Karşılarındakini
anlayacak kalibrede insanlar olmadıkları ve Türkiye'nin genel insan profilinden
zaten nefret ettikleri, sırf meraktan öğrenmeye bile niyetli olmadıkları, tembel
oldukları için, bizi *eğitmek* veya sabretmek yerine kısa yoldan bir devrimi
tercih edebileceklerini gösterdiler. Bu tercihleri bizi, yani benim gibi aslında
hükümetin politikalarından ve Erdoğan'ın üslubundan hoşlanmayan ancak
değiştirmenin sadece oyunun kurallarına göre mümkün olduğunu ve değişmesi,
oyunun kurallarını değiştirecekse kalmasının daha iyi olduğunu düşünenler için
uyandırıcı oldu.

*Uyandırıcı* çünkü artık *demokratların* samimiyetsizliğinin farkına
vardık. Gezi olaylarına kadar bir partiye oy vermemiştim, öyle bir niyetim de
yoktu. Ancak sonraki olaylar, sadece Erdoğan'ın üslubunun değil, *bu ülkenin
aydınlık insanlarının* üslubunun da pek yatıştırıcı veya salim olmadığını
gösterdi.

Kimse ideal düzeninde yaşamıyor. Sadece Liberali, komünisti, sosyalisti değil,
İslamcısı ve milliyetçisi de feragat ediyor bir çok şeyden. Liberal değerler de,
İslam'ın değerlerinden ve Türklerin kendilerinde gördükleri değerlerden daha
önemli değil. Buna rağmen bu grup ezelden devletin selametini kendi değerlerinin
selametine tercih edeceği, en azından fıkhında, *bir gecelik anarşi, yüz senelik
zulümden yeğdir* yazdığı için daha makul ve medeni kalmaya devam ediyor.

Bir de şu: Hayatı boyunca mensubu bulunduğu kampın hiçbir faaliyetini
eleştirmemiş, Sosyalistse Sovyetlerin zulmüne, Sosyalist adını kullananların
terörüne, Liberalse Batı'nın sömürgeci ve Kapitalist düzenine dair en ufak bir
eleştiriyi telaffuz etmemiş insanlara, Erdoğan'ın *zulmünden* dolayı özür
dilemek benim vazifem değil. Meftun oldukları medeniyetin Gulag'ından,
Guantanamo'sundan dolayı özür dileyen birini görürsem, Gezi'deki *aşırı şiddet*
için özür dilemek aklıma gelebilir. Ha, *biz onlar gibi değiliz, onların
sorumluluğu da benim üstümde değil* diyorsanız, ben de aynısını der
geçerim. Benzeri İslam adına hareket ettiğini söyleyen diğerleri için de
geçerli.


