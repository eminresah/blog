---
title: "Levha 14232"
date: 2018-07-02 19:25:28
dp: 14232
featured_image: "/images/header-06.jpg"
images: ["/images/header-06.jpg"]
published: true
tags: []
---



Zihnimin köşelerinde hayaller. Zamanın ektiği tohumlar. Büyüyorlar,
konuşuyorlar, onlara cevap verirsem susuyorlar, bir süre, sonra kürek gibi bir
kalemle alıp yazıya döküyorum: Tarhlar yapıyorum, sıra sıra kelimeler ve
satırlar.

Dünya bastırdıkça içimdeki kuşlar yuvalarında huzursuz olup uçuyor. Onları
yakalamak zor, bulut olup göğe karışan da var, kanatları alev alıp kül olan da. 

Dünya acımasız, onun karşısında zayıfım. Kuralları tam olarak bilmediğim,
öğrenecek zamanımın da olmadığı bir oyunda, beni bağlayan iplerin kimin elinde
olduğunu düşünerek ve hiçbirine güç yetiremeden, çoğu zaman insiyaki hamlelerle
yaşamaya çalışıyorum. 

