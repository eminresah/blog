---
title: Terekküp 122
author: Emin Reşah
description: 
date:  2020-12-09 10:13:55+0300
expiryDate: 
publishDate: 
lastmod: 
dp: 15122
draft: 
featured_image: /images/header-98.jpg
images: 
type: 
layout: 
markup: md
weight: 
---


Seni unutmamak için hindistan cevizi yağı yiyorum. 

---

Diyor ki *neden artık Twitter'da evlilik konusunda bir şey söylemiyorsun?*  

Son iki aydır 500-1000 mor halkalı hesabı engelledim. Bu konuları hayatının merkezine koyan
kimselerle iletişimi kesiyorum. Önüme düşmüyorlar ve ben de kendi derdimi açıklamak zorunda
kalmıyorum. *Preemptive blocking prevents much ado*

Bir nevi *devekuşu taktiği* ama zaten özünde mühim bir mesele değil. Kimseyi dinleme borcum
olmadığını düşünüyorum. Bu yaştan sonra da evliliğin ne olduğunu, kadınların kim olduğunu sosyal
medyadan öğreneceğimi sanmıyorum. 


----

Twitter ne işe yarar? Ben sadece sevdiğim insanların hayatlarında neler olduğunu takip etmekte
kullanıyorum. Açtığımda hemen hiçbiri hakkında elimden bir şey gelmeyen meselelerin önüme
yığılmasının kimseye bir faydası olduğu kanaatinde değilim. Öldürülen insanlar, kayıp köpekler,
hasta çocuklar, kan duyuruları, uzaktaki ve yakındaki savaşlar, evliler, evsizler, dangalak
politikacılar, depremler, seller, afetler, hasılı zilyon tane üzüntü sebebinin sizi hareket edemez
hale getirmesinden başka bir işe yaramıyor. 

Bunlardan bir kan duyurularına cevap veriyordum. Kan grubum nadir bulunduğu için. Onda da para
vermeye, yemek yedirmeye falan çalışıyorlar. Gidip kendim vermenin daha iyi olduğuna kanaat ettim.
Anons görünce *zaten şu sıra veremem* diyorum. 

----

Günlük 19 saat açlığı konserve balıkla bitiriyorum. Balığa biraz limon ve D vitamini damlatıyorum ve
her damlatışımda *acaba bunlar birbiriyle iyi geçinen ikililer mi* diye düşünüyorum. D vitaminini
ekmeğe damlatıp almayı tavsiye ediyorlar ama eve üç aydır ekmek girmediği için öyle bir imkanım yok. 

---

*Saat 9-5 arası gerçeğin hiç söylenmediği gibi bir teorim var* demiş Hunter Thompson. 

Diğer saatler de uykuda oluyor zaten. 

---


Hayatın akışmaları ve cinsin tabii hali kendimizi bakann yapmanızda bir engel sayın bakanım. Bildiğiniz gibi değil, her şey karışık.

---

{{< youtube mxCGDFlH1_k >}}

[How to NEVER Get Sick Again - The WIM HOF "Iceman" Method](https://youtu.be/mxCGDFlH1_k)

Wim Hof'u iki senedir biliyorum. *Buzadam* diyorlar. *Karlı dağa şortla tırmanma*, *buzlu suda
saatlerce kalma* tarzında rekorları var. Soğukla aramda soğukluğu yıkmama vesile olan adam bu. 2019
Haziran'ında *acaba yapabilir miyim* diye başladığım günlük soğuk duşlara hala devam ediyorum. O
zamandan beri grip, nezle, kovid gibi hastalıklar uğramadı. Ekim 2019 civarı bir kere ateşlenecek
gibi oldum, duşumu alınca sabaha geçti. 

Bu videoda geçmişte karısının intihar ettiğini öğrendim. Ondan sonra *buzculuk* işine girmiş. Bu
gibi şeyler bir takım boşlukları doldurmak için yapılıyor sanırım. Benim de sebeplerimin arasında --
intihardan duyulan suçluluk gibi büyük bir mesele olmasa da -- kendimi bazı konularda *terbiye
etmek*  gibi bir amacım vardı. 

---

Ne yaşadık? Ne yaşadığımızı yaşayacaklarımız belirleyecek. 
