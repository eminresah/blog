---
title: "Virgül 14548"
date: 2019-05-15 14:43:24
expiryDate: 2020-05-14 14:43:24
dp: 14548
featured_image: "/images/header-29.jpg"
images: ["/images/header-29.jpg"]
published: true
tags: []
---



> People were constantly and visibly reminded of the differences between
> individuals. One showed laudable "frankness" (parrhesia) by speaking insultingly
> to people of the lower orders. The "friends" of great personages were
> categorized into distinct, and unequal, groups. (This was true even of the
> "friends" of the Gracchi, two celebrated social reformers of the old Republic.)
> No great man ever went out without a cortege. When he visited a town that had
> named him its "patron" because of some public benefaction, he made a formal
> public entry. -- A History of the Private Life vol. 1


Roma tarihinde de *büyük adamların* adeti bizimki gibi *kortej* (veya *konvoy*)
eşliğinde gezmekmiş.

Polis yok, *ceza hukuku* yok, insanların *hukukla* arasındaki ilişki güç
ilişkisi, büyük toprak sahiplerinin kendi *orducukları* var, çünkü herkesin
böyle ve *hakkınızı aramak* için güçlü olmanız gerek.

Naçizane fikrim, *modern devlet* dediğimiz konunun da aslında bu güç
sahiplerinden *birinin* ortada kalması, diğerlerinin ona dahil olması veya yok
olması şeklinde cereyan ettiği. Bir zamanlar her asilzade bir *devlet* iken,
sonradan bunların biri *kral* olmuş... Kralları değiştirmek zor olduğu için de,
şimdilerde kimin *kral* olacağını seçimle belirliyoruz.

Bizdeki politik mesele, bu *krallık* mefhumunun o kadar da iyi pişmemiş olmasına
dayanıyor. Onun için *politik güç sahipleri* hala şatafat ve güç gösterisi
peşinde, *kavga* hala devam ediyor, sınıflar netleşmiş, *asıl yöneticiler*
belirlenmiş değil. Derdimizin sebebi bu mücadele. Devletin kimliği ve organları
netleşmediği için, kendi tarafımıza çekme ihtiyacındayız. 

Politik güç hala kendini ispat edip, *orducuklarını* kontrol etmekten geçiyor.
Çünkü bir defa tahttan indiğinizde, güvenebileceğiniz bir hukuk mekanizması yok.
Böyle olunca da *ben güçlüyüm* demek zorundasınız, yoksa gelip toprağınıza
konar, sizi buralardan sürerler.

Bir yerde bu mücadele biter mi? Bir yerde bitecektir ama savaşın bitmesi için
bir kazanan, bir de kaybeden lazım. Eğer kazananlar kazandığını, kaybedenler
kaybettiğini bilmiyorsa savaş devam edecektir. 

