---
title: "Yevmiye 12791"
date: 2014-11-23 02:18:14 +0200
dp: 12791
tags: []
---

`Şurada <http://99u.com/workbook/27773/stuck-put-someone-else-in-your-shoes>`__
diyor ki, bir soruna çözüm bulmak için başkasını sizin yerinizde
düşünün. Meseleye egodan uzak bakmak için bir yol.

--------------

**Aslında öyle değil ama öyle görünüyor**

Bunu söylediğinde, insanın münafık tabiatlı olduğunu iddia etmiş oluyor.
Bu kanaatte değilim. İnsanın şaşkınlığı bir şey, bilerek inkar etmesi
başka bir şey.

--------------

    If I were two-faced, would I be wearing this one?

    Eğer iki yüzüm olsaydı, bununla görünür müydüm?

    -- Abraham Lincoln

Benim için de geçerli sanırım. Daha iyi yüzlerim olsaydı, böyle
görünmezdim.

--------------

    When designing a project or developing a skill, seek out the most
    difficult parts to master and contribute. If it's easy, it's not for
    you.

    Bir proje tasarlarken veya bir yetenek geliştirirken, ustalaşmak ve
    katkıda bulunmak için en zor kısımları aramalısınız. Eğer bir şey
    kolaysa, sizin için değildir.

    -- Seth Godin

Bu düşünce doğru, ancak *zor kısımları* ararken, bunların aynı zamanda
*yapılabilir* kısımlar olduğundan da emin olmak lazım. Yoksa insan
aşılamayan dağların eteğinde ölebilir.

--------------

/Ödeme acısı/ diye bir şey var. Bir insandan on kalem için bir defada on
lira almakla, on defada birer lira almak farklı psikolojik sonuçlar
doğuruyor. İkincisi daha çok *acı* veriyor, insanın ödeme yaparken,
miktardan bağımsız bir *acı* duyması sözkonusu.

Bu acıyı azaltmanın yollarından biri, ödemelerin bir kısmının yardım
organizasyonlarına gittiğini söylemek. Müşteri yine aynı parayı veriyor
ama bunun yüzde onunun muhtaçlara gittiğini düşünüp, ödeme acısını
azaltıyor.

--------------

Nobel kazanan sekiz Amerikalı yazardan beşi alkolikmiş.

--------------

Osmanlı imlasında *koskocaman* nasıl yazılır? *kos kocaman* (قوس
قوجامان) şeklinde ayrı mı yazılır, yoksa bileşik kelime (قوسقوجامان)
şeklinde mi, yoksa boşluk bırakılmaz ancak س birleşmesin diye araya
*görünmez boşluk* mu konur? (قوس‌قوجامان)

--------------

Ekranın üstündeki leke screenshot'ta görünmez. Tanrı da böyledir. Ekrana
dışardan bakmamız ve lekeyi görmemiz gerekir onu görmek için, ancak
böyle bir şey imkansızdır. İnsanın kendini yaratanı görmesi, bir
ekrandaki lekenin screenshot'ta görünmesi gibidir.

--------------

`Şurada <http://mashable.com/2014/06/09/dream-jobs-that-pay/>`__ bazı
*güzel işlerden* bahsetmişler. Sabahtan akşama panda eğlendirmenin
neresi zevkli çok merak ettim.

