---
title: Virgül 9 Temmuz
date: 2021-07-09 16:20:00 +0300
author: Emin Reşah
dp: 15334
featured_image: /images/header-120.jpg
tags: 
    - virgül
    - evlilik
    - kadın
    - erkek
    - men on strike
    - çocuk
    - kürtaj
    - kırmızı hap
    - pareto
---

[İki gün önce bahsettiğim](/yeni/virgul-21-07-07/) *Men on Strike* (Erkekler grevde) kitabını dinlemeye devam ediyorum. 

*Pick-up Artist* ve *Red Pill* (*kırmızı hap*) hareketinden ve onların erkekleri Alfa, Beta, Gamma,
Sigma, Omega diye tasnifinden bahsettikten sonra kadınların %70-80'inin erkeklerin %20'sini
*evlenilebilir* bulduğunu anlatıyor. Bunun sebebi de tüm primatlarda görülen *dişinin kendisinden
daha yüksekte* bir erkekten çocuk yapma davranışı. Hypergamy diyorlar buna. 

*Pareto prensibinin* bu konuda da işlemesine şaşırmadım. Zaten *erkek bitti* geyiği yaptığımız
*bağyan* akranlarımdan da edindiğim izlenim bu. Kadınların %80'i erkeklerin %20'si için
*yarışıyor.*

Kendisi için yarışılan erkeklerden biriyseniz, bu tabii o kadar *korkutucu* değil ancak diğer tüm
kesimler, *evlilik havuzu dışındaki* erkekler ve *%20 için yarışmak zorunda kalan kadınlar* için
stresli bir durum. 

Kitapta doğrudan söylemese de bunun bir sebebi kadınların statüsü yükseldikçe, evlenebilecekleri
erkeklerin sayısının azalması. Diğeri de o *evlenilebilir %20'nin* de evliliği artık cazip görmeyişi. Erkeklerin çoğunun *toplumsal oyunun* farkına vardıktan sonra, kuralların kadınlar lehine yazıldığı bu *evlilik* denen şeyden uzak durduklarını söylüyor. 

Asimetri mesela şöyle: Kadınların istemedikleri gebeliği sonlandırma *hakkı* tartışılıyor.
Türkiye'de belli bir müddete kadar var, kitabın yazıldığı ABD'de de mevcut. Ancak erkeklerin böyle
bir hakkı yok. Yani bir gebelikten sonra kimse *bu çocuğun babasına da soralım, rızası var mı*
demiyor. Kadınlar kürtaj olurken *benim bedenim, benim kararım* diyorlar ancak erkeklerin hamile
bıraktıkları kadının gebeliğini sonlandırma *hakkı* düşünülemez bir şey. Buna rağmen eğer kadın
evlilik içinde veya dışında doğum yapmayı seçerse, babadan o çocuk için 18 yıl boyunca nafaka hakkına sahip.

Benim de maruz kaldığım *icra ceza* davalarının muadilleriyle ABD'de binlerce erkek hapis
yatıyormuş. Bir anlık gafletle veya sarhoşken hamile bıraktığı kadınlara yıllarca *çocuk nafakası*
ödemekle yükümlü olan çok erkek varmış. Benzeri durumlar kadınların başına geldiğinde, yani kadın
tecavüz sonucu hamile kaldığında çocuğu *terketme hakkına* sahip, kimse ona *annelik* yükleyemiyor
ama babaların istemedikleri çocuklara ömür boyu bakmak gibi bir *vazifesi* var. 

Bu arada, orada Türkiye'deki gibi *çalışmayan eski karıya süresi nafaka* yok, bu *muhteşem icad* bizim yerli ve milli kezbanlarımızın üretimi. 

Diğer bir konu da erkeklerin artık okulda daha başarısız olması. Okullar kadınların kızları
yetiştirdiği yerlere dönüşüyor. Bizde bu dönüşümün başlarındayız ancak teknik alanlar dışındaki pek çok alanda ileri dereceleri Türkiye'de de daha çok kadınlar yapıyor. Bunun bir sebebi *okumanın* uysal ve işbirlikçi kadın tabiatına daha yakın olması, erkeklerin doğal olarak mücadele ve kavgaya yatkın olması, diğeri de erkeklerin *okusam ne olacak?* psikolojisi. 

*Okusam ne olacak?* çünkü neticede hayatınıza *evlenmeden devam etmeyi* düşünüyorsanız,
hayatınızdaki pek çok maddi sorumluluk da ortadan kalkıyor. Evlenmek zorunda hissetmeyen bir erkeğin
başarılı olmasına gerek yok. Erkek için *kadın* bir ödül ama artık o ödül gereksiz yere pahalı ve
riskli. Onun yerine erkeğin *kendini idare edecek kadar gelir sahibi* olması yeterli. Pek çok risk
taşıyan, hayatı boyunca bitirme ve yeniden başlama imkanı bulunmayan *evlilik* gibi bir ilişkiye
girmek yerine kendine başka eğlenceler uydurup onlarla idare etmeyi tercih ediyorlar. Bu da
*erkekler tükenmiş* edebiyatının bir parçası. Erkekler bitmedi ama erkekler artık evlenilebilir
olmak istemiyor. 

Bunun *çözümü* var mı diye düşündüm, evliliğin erkekler için yeniden *cazip* hale gelme ihtimali var
mı? Neticede kuralları artık kadınlar belirlediğine göre biraz boş bir mevzu olur bu. Kadınlar da bu
dünyayı kendilerinin ürettiğini ve düzeltirken bazı haklarından feragat etmeleri gerektiğini kabul
etmek yerine, *evlenilebilir erkekler için* yarışmayı tercih edecektir. Sonunda kölelik kurumuyla
beraber anılan bir şey olacak. *O durumda yaşamak yerine neden isyan etmemişler?* 
