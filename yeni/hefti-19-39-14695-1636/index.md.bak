---
title: "Heftî 19#39"
date: 2019-10-03 16:29:47
dp: 14689
featured_image: "/images/header-70.jpg"
images: ["/images/header-70.jpg"]
published: true
tags: []
---



### 1

“I just bought a Mac to help me design the next Cray.” - Seymoure Cray
    (1925-1996) when was informed that Apple Inc. had recently bought a Cray
    supercomputer to help them design the next Mac.

### 2

Eskiden ibadetlerin *kişisel faydaları* için emredildiğini söyleyen bir grup
vardı, *efendim, namaz hareketleri vücuda faydalı, tesbih çekerken parmaklar
güzelleşiyor* falan. Sonradan *biz bunları faydalı olduğu için değil, Allah
emrettiği için yapıyoruz* demek moda oldu, çünkü *günde 6 öğün yemek lazım*
diyen diyetisyene orucu savunmak zordu. Ben bu ikisinin ortasında bir yerdeyim,
dünyevi gönderimi olmayan bir ibadet veya yasağın olmadığını sanmıyorum ve yine
bu dünyevi gönderimin tek başına, ferdi bir mesele olmadığını, çoğunlukla
cemaatle ilgili olduğunu düşünüyorum.

### 3

İnsanların aldatılmaya hevesli olduğunu ve içinde bulundukları çaresizlikten
kurtulmak için aldatılmayı bile umduklarını, bundan bile memnun olduklarını
düşünmeye başladım. Aldatan bazı zamanlar --belki çok zaman insanlara iyilik
etmektedir. İnsanların nasıl bir dünyada yaşayacaklarını belirleme imaknımız
yoksa, onlara en iyisi dünyalarını hikayelerini değiştirmek yoluyla değiştirme
imkanı vermeliyiz.

### 4

Neden binlerce yıllık, ne dediğinin bağlamını bilmediğim bir şeyi burada bana
açıklamaya ve son bulunan (ve muhtemelen birkaç onyıla kadar doğruluğu şüpheyle
karşılanacak) bilgilerle izah etmeye çabalıyoruz? Bilgi hamdır ve yarımdır, dini
bilgi de böyle, bilimsel bilgi de. 

*Denenebilir* olmak bilginin daha sağlıklı olmasını sağlıyor. Bir plan
yapıyorsunuz, denenmeyen bilgi plan aşamasında, bazılarının denenmesi mümkün
değil, onlarda plan üzerinden konuşuyoruz. Plan tabii ki mühim, çünkü bir yerde
*bilgi* dediğimiz topografisi belli olmayan bir zemindeki binaya benziyor.
*Gerçeği* azıcık düzeltmeden, hafriyatı almadan üzerine bina kurmak mümkün
değil. Binalarımızın tuğladan, sözlerimizin kelimelerden oluşması mecburi ve bu
sebeple *denebilir* olmak, illa plandan uzak, bağımsız, ilgisiz kalmak değil.
Kimse plansız bina yapmıyor. 

Bununla beraber kimi bilgi de *uygulansın* veya *denensin* diye değil, hatta
*bilinsin* diye de değil, sadece bir araç olarak üretiliyor. Bunların amacı
hakkında konuştukları *nesneler* değil, bizatihi bir önemleri var. *Üzerinde
konuşulamayacak* konular hakkındaki bilgilerimizin çoğu böyle. 


