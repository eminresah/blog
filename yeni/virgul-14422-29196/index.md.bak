---
title: "Virgül 9 Ocak #1"
date: 2019-01-09 01:06:11
dp: 14422
featured_image: "/images/header-42.jpg"
images: ["/images/header-42.jpg"]
published: true
tags: []
---



Hayatın getirdiklerini kabullenme konusunda ne kadar başarılı olduğunuz, hayatın
kendisine nasıl baktığınız her şeyi belirliyor. Mutsuzluk garanti ama bununla
nasıl başa çıkıyorsun? İnsanın mutsuzluğuyla başa çıkmayı bilmemesi ve
*gerçekliği* unutması bütün hastalıkların başı. Herhalde böyle.

Kendi mutsuzluğunu ikrar edemeyecek, iyi değilim diyemeyecek kadar kötü olmak:
*Korkağım* demek bir cesaret gerektirdiği gibi, *mutsuzum* demek de cesaret ve
bir ölçüde mutluluk, en azından mutluluk umudu gerektiriyor. *İyi değilim* demek
için bile biraz iyi olmak lazım.

İnsanın ezelden gelen *adaptasyon önlemi* inkar etmek. Mutsuzluğunu inkar etmek
de böyle, *hayır, hayır, ben çok iyiyim* demesinin altında mutsuzluğuyla
yüzleşmeyi bile becerecek kadar mutlu olmadığı yatıyorsa, bu insana yardım etmek
mümkün müdür?



