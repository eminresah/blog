---
title: "Yevmiye 13292"
date: 2015-12-11 11:13:52 +0200
dp: 13292
tags: []
---

Cumartesileri yemek konusunda serbestim. Diğer günler yemediklerimi yediğim. 

Kendime dört saatte bir ayet gönderen bir program yaptım. Bugün *Allah'ın temiz
kıldıklarından yiyin* ayetini gönderdi.

Bu *diyeti bırak* demek mi acaba diye düşündüm. *Kendine haram mı ediyorsun?*

Zayıflama ihtiyacı duymanın haram olduğunu söylemek, bunun için gösterdiğim
gayreti haram kabul etmekten kolay. 

Ancak bir yandan da, hayatım boyunca hiçbir zaman kendi kendime *zayıf* bir
insan olamadığımı düşününce, gayret etmezsem doğal olarak şişme eğiliminde
olduğumu da söyleyebilirim.

------

Dün bir podcast'te, Seneca ve Stoacılardan bahsediyordu. Ayda üç gün yerde
yatar, köpeklerle aynı kaptan yer ve su içermiş bu zevat. Yokluğun ne olduğunu
anlamak ve bundan korkmamak için.

İnsanın varlığa bağımlılığını kırmak için ne yapması gerektiğini çok okudum ama
yokluğa bağımlılığı nasıl kırabilir, hiçbir fikrim yok.


