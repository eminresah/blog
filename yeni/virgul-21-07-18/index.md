---
title: Virgül 18 Temmuz
author: Emin Reşah
date: 2021-07-18 15:42:05 +0300
draft: false
featured_image: /images/header-152.jpg
tags:
    - tema
    - blog
    - yorum
categories:
    - virgul
---

## 1

Sitenin temasını güncelledim. Geçen gün Twitter'dan *gece okurken beyaz
arkaplan gözümü alıyor* diye bir yorum aldım. Ben de arkaplanın kendi
ayarlarınıza göre otomatik değiştiği bir temaya geçtim. Biraz zamanımı aldı ama
bir süredir düşündüğüm güncelleme oldu. Sol alttaki linklerin en altında *dark
mode* yazan bir ayar var, oraya dokunarak arkaplanı değiştirebilirsiniz. 

RSS ayarlarının ne ölçüde değiştiğini bilmiyorum. Önceki temada kendim
yazmıştım RSS kısmını, sonradan üzerinde oynadığım yazılar da çıkıyordu.
Şimdikinde de bir süre ufak oynamalar gerekebilir, Twitter'da resimler çıkması
için hayli iteklemek gerekmişti öncekini, bunda da beklemediğim arızalar
çıkabilir ama genel olarak aynı. Sol taraftaki linkler daha iyi oldu. Kendi
twitter avatarımı ekledim. 

**Ek:** Nitekim RSS ayarları bozulduğu için uğraşmam gerekti. Twitter hesabında
tekrar tekrar çıkan yazı linklerinin sebebi budur. 

**Ek 2:** Oldu sanırım, biraz daha uğraşmam gerekti.

PDF ve Github linkleri için bir süre daha beklemeniz gerekebilir. Her yazının
pdf'i hala üretiliyor ama linkleri kayboldu. Bunları yenileyeceğim. Github'ı da
kullanan yoktu. Hesap açarsanız yazıları https://github.com/eminresah/blog
adresinden düzeltip gönderme imkanınız var hala. 

Yorum kutularını da yeniden ekleme niyetim var ama muhtemelen Github üzerinde
çalışacaklar ve bu da sadece kendi kendime yorum yapacağım demek. 

**Ek 3:** Yorum kutularını ekledim. Ücretsiz [Github](https://github.com)
hesabı açarsanız bu sayfaların altına yorumlarınızı ekleyebilirsiniz. Yazıları
[düzeltme imkanınız](https://github.com/eminresah/blog/) da olur.

## 2

Böyle ekler yapmak yerine yazının sonuna yeni bölümle eklemeliyim. Yazı gün içinde değişmeli. Akşama
da yeniden okuyup göndermeliyim. 
