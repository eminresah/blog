---
title: "Levha 14204"
date: 2018-06-04 21:16:04
dp: 14204
featured_image: "/images/header-129.jpg"
images: ["/images/header-129.jpg"]
published: true
tags: []
---



Basit alıştırmalar yapmalısın. Dünyayı algılayan basit alıştırmalar. Kendini tanımak için dünyayı tanımak ve dünyayı tanımak için kendini tanımak.

Daha fazla hakettiğini düşündüğün bir şeyi başkasında görünce ne hissediyorsun? *O aptal insan* buna sahip olabiliyorsa… ama sen ulaşamıyorsan? İçini yakıp tüketen hasetle nasıl başa çıkabilirsin?

Başkalarının sende olana duyduğu hasetle nasıl başa çıkabilirsin? Her an haketmediğini düşündükleri bir şeyi elinden almak için bir kötülük üretmesi mümkün insanlarla ilişkilerini nasıl devam ettirebilirsin?

İnsanların ve kendinin iyi olmadığını bildiğin halde, dünyada nasıl iyilik tarafında bulunabilirsin? 

Hayatını başkalarının söylediklerini yaparak ve onların *yaşama icazetiyle* geçirmiş bir insanın, kendini tanıdığını iddia etmesi komik olurdu. Onların sana buyurduğu kadar yaşadın, onların sana buyurmadığı yerde de yaşamayı unuttun, nefes alıp veriyorsun ama fazlası için *direktife* ihtiyacın var. 

 

