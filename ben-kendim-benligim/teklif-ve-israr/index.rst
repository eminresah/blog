===============
Teklif ve Israr
===============

:date: 2014-11-23 02:18:14 +0200

.. :Author: Emin Reşah
.. :Date:   <12043 - Wed 21:49>

Israr etmeyi sevmiyorum. Tekliflerimi bir defalık yapmam bundan. Velakin
bazı zamanlar ısrar etsem daha iyi olacakmış gibi geliyor. Aylar sonra,
yıllar sonra, tekliflerimin, tavsiyelerimin kıymetini anlayan insanları
gördüğümde, meselenin bir ucunun ısrarcı olmayan bende olduğunu
düşünüyorum.

Bu doğru değil. İnsanların zamana ihtiyacı var. Neyi ne zaman
öğrenecekleri, sevecekleri, kabullenecekleri benim elimde değil. *Sana
şu lazım* dediğimde yanlış yapıyor da olabilirim.

İnsan başkasının kalbini elinde tutamıyor. Etrafa sabretmek,
farketmelerini beklemek durumundayız. Bu arada bir sonraki adımda ne
yapacağımızı düşünerek.
