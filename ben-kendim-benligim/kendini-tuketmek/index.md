---
title: Kendini Tüketmek
date: 2014-11-23 02:18:14 +0200
dp: 12061 - Sun 05:00
---

Mutluluk için *kendinden daha büyük bir amaç bulup, onun için yaşamak*
diye bir tarif vardı. *Onun için yaşamak*, kimisine *kendini onun için
tüketmek* gibi geliyor olabilir.

Bu belki benim talihsizliğim ancak kendimi tüketeceğim, yemekten
içmekten kesileceğim bir amacım yok şu hayatta. Kendimden büyük bir amaç
için uğraşabilirim ama bunlar için kendimi tüketmek, bana pek de anlamlı
gelmeyen bir yol.

Daha çok yürümek için ayağını kesmezsin, nefes alabilmek için verebilmek
gerekir, ileri gitmek istiyorsan, araçlara ihtiyacın olur, kendin de
ulaşmaya çalıştığın yere seni götürebilecek araçların toplamıdır.

O sebeple eğer tükeniyorsan, birazcık sakinleş, nefesine ve ayaklarının
esnekliğine dikkat et.
