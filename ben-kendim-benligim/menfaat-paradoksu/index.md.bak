---
title: Menfaat Paradoksu
modDate: 2015-09-14 11:42:05 +0300
author: Emin Reşah
date: Wed Jul 15 13:48:05 EEST 2015 
dp: 13148 
---

İnsanın bir konuda *iyilik* yapma ihtimali, herhalde *menfaati* için
çalışmasının yüzde birine tekabül eder. Hadi, çok iyiler için yüzde iki. 

Bu sebeple *iş* yaparken, insanların lehine, menfaatini düşünerek
hareket gerekir. Biri sana iyilik yapıyorsa, çok büyük ihtimalle
faturayı sona saklıyordur ve kafan karışmasın diye ortaya
çıkarmıyordur. İyilikten kastım, günlük iyilikler değil tabi, uzun
dönemli iyilikler.

Konu bu değil, konu şu: İnsanların hareket etmelerini istiyorsan,
onların menfaatlerine çalışman gerek. Para bu hesabı
basitleştiriyor. Para olmasaydı, pazarlık yapmak çok zor olurdu.

Ancak sadece menfaat için çalışana da güvenmek zor sonuçlar
doğuruyor. Çünkü insanın şartları değiştikçe menfaat anlayışı da
değişiyor. 

Dünyada değişimi meydana getirenler, bu ikisi arasında, yani hem maddi
menfaat, hem de kalbi bağlılık arasında bir ilişki
kurabilenler. Çünkü, evet, maddi menfaat olmadan insanlar zor hareket
ediyor ama önemli işlerin hiçbiri de mukabil menfaatlerin ötesinde bir
şeylere ihtiyaç duyuyor. Sadece menfaati için hareket eden insanın
etkisi az, çünkü menfaatin en yüksek olacağı nokta, aynı zamanda
yeryüzündeki değişimin de en az olduğu nokta. Belirsizlik insanın
*menfaat* anlayışına uymuyor.

Ancak belirsizlik olmadan yeryüzünde hemen hiçbir anlamlı iş yapamıyor
insan. Bunun getirdiği bir paradoks var: Daha iyi çalışanlar ve daha
çok kazananlar, çalışmayı sadece maddi karşılığı için yapmayanlar
oluyor.
