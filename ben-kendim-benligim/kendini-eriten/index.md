---
title: Kendini Eriten
date: 2014-11-23 02:18:14 +0200
---

Kendini eriten kıyamet. Duruş sahibi, kök sahibi, nur sahibi havarilerin
düşleri. O düşler, bu insanları ateşten kurtaracak mı?

Kendini eriten insan. Hilm sahibi, devlet yastığı, halkın arasında
onlarla, devletin katmanlarında onlarsız. Yeterince uyumluysan
yakınlıktan etkisiz, yeterince uyumsuzsan uzaklıktan etkisiz. Etkili
olmak amacındaysan, ilkelerinin birincisi etkili olmak olacak; ne
gerekiyorsa. Etki ikinci sıraya düşerse varlığının sebebi ortadan
kalkıyor.

Beynini kanatan yaraları tedavi etmeye hangi dergahın kapısındasın? Etki
şarabını içmeye, hangi kadehi tercih ediyorsun? Yaptım derken utanmaman
için hangi kılıflara geçiriyorlar başarıyı? Nasıl oluyor da unutuyorsun,
pis bir su idin, pis bir toprak olacaksın.
