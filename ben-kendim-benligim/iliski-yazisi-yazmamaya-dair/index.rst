============================
İlişki Yazısı Yazmamaya Dair
============================

:date: 2014-11-29 02:01:35 +0200

.. :Author: Emin Reşah
.. :Date:   12764

İlişki yazısı yazmak kolay. Ne söylersen gider. Bunun için biraz da zor.
Çünkü yeni bir söz üretmek hemen hemen imkansız. Uzayı dolduracak kadar
laf üretilmiş. Bunların birine çarpmadan yol almak, orijinal olmak
mümkün değil.

Allah'a şükür orijinallik pek önemli kriter değil. İnsanlar orijinal
olmadığı için, ilişkileri, evlilikleri ve sair türdeki dedikodu
malzemesi de orijinal olmuyor.

Bu konuda laf üretmekten hoşlanmıyorum. Faydasızlık konusunda boş terim
dolu felsefe yazılarıyla yarışır. İnsanlara bulundukları duruma dair bir
yön göstermek için, önce nerede olduklarını bilmek lazım. Bu da ancak
dinleyerek mümkün.

*Bekara karı boşaması kolay* bütün bu ilişki/evlilik/vs. edebiyatına
uygun bir cevap. Yazanla, okuyan arasında mütenasip bir sosyal durum
olması hemen hemen imkansız. Yazı yazacak kadar zaman bulmuş adamın,
evet, ailesine zaman ayırabildiğini ve bu sebeple insanlara *ailenize
zaman ayırın* yazabildiğini görmekte şaşırtıcı bir taraf yok.
