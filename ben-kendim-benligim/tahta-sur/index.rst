=========
Tahta Sur
=========

:date: 2015-11-28 15:47:50 +0200

.. :Author: Emin Reşah
.. :Date:   <12085 - Wed 13:38>

Kendime bir tahta sur yaptım. *Palisade*. Dünyanın nimetleriyle arama, aralardan
sızanlar hariç. Kendime gelmek istiyorum.

Ne desem, ne istesem boş. Adım attığımız her yere, her zamana, kendi kendine
varolan bir şeyler dikmişler. Sonra biz onları kendimiz yaptık veya bizim için
yapılmış sanıyoruz.

İnsanlarla uğraşmak zor. Diyemedim, *doğru insanı bulduğunda suyu yukarı doğru
akıtman gerekmez, su mecraında akar, sen de işlerin nasıl yolunda gittiğine
hayret edersin. Yanlış insanlardan sevgili, eş, arkadaş yapmaya hepimiz çalıştık
ve gördük ki su lafla, ağlamakla, hayalle, temenniyle avuç avuç yokuş çıkmıyor.*
Bunu dedim varsay, aklımda kalmış.

Aklımda kalanlar küflenmesin diye bir yere çıkarıp kurutmam gerekiyor.  *Bir
yer* burası. Hiçbir zaman olmayan işlere heves ediyorum. Sonra bakıyorum, dünya
bir kere daha dönmüş, ben başka isimle, başka bir insan olmuşum.
