=================
Yeni Cinsel Ahlak
=================

:date: 2014-11-29 02:01:35 +0200

.. :Date:   12649

Batı'da garip şeyler oluyor. *Tek eşlilik* kavramını, neredeyse
medeniyetinin köşe taşı yapmış ve tüm dünyayı bununla yargılayan
adamlar, artık *çok da doğal olmadığını* söylüyor. Daha önce
*polyamorous* (çok *aşklı*) ilişkiler hakkında bir iki şey
yazmışım [1]_, geçen gün bir de `TED
konuşması <http://www.ted.com/talks/christopher_ryan_are_we_designed_to_be_sexual_omnivores>`__
seyrettim.

--------------

Bu konudaki saçmalama miktarı, diğer tüm konulardaki saçmalama
miktarının toplamından fazla. Yani cinsellik sözkonusu olduğunda,
insanlar bir tuhaflaşıyor; bunu *normal* kabul etsen bir türlü,
*anormal* kabul etsen başka türlü, kafanı kuma gömüp konuşmasan daha
başka türlü laf üretmek mümkün. İnsanlar arasındaki en önemli arıza
konularından biri ve (üzerinde çok fazla çalışmaya rastlamadıysam da)
aklının (yaratıcılık, fikir üretme vs.) gibi tezahürleriyle muhtemelen
ilişkisi var. [2]_

----

Cinsellik konusu zor bir konu. Yazdığınız her şey şahsi algılanıyor.
Yukarıdaki konuşmada *vejetaryen olmanız, pastırmanın tadını
değiştirmez* diyor ancak insanlar bir vejetaryenin pastırmadan
bahsettiğinde, bunu *istediği* sonucunu çıkarıyorlar. Onun için bu
konuda *tamamen bilimsel* veya *fikri* söz üretmek hemen hemen imkansız.
Karıcığım `geçen günkü bir
yazıyı <file:~/Repository/eminresah/evlilik-hakkinda-cok-onemli-yazi/index.org>`__
okurken, kendimle hiç alaka kurmadığım bir yerde, *ahaha kendini
kazıklanmış gibi mi hissediyorsun* dedi mesela. Ben de yukardaki TED
konuşmasını seyrederken, adamın hangi saiklerle böyle konuştuğunu ve o
konuşmadan sonra, otelde gece başına neler geldiğini düşündüm.

--------------

*İnsanlar doğal olarak çok eşli* dediğinizde, neden tarihin bir
noktasında kaşıntı tutup da evlilik gibi bir kurumun bu kadar başarılı
ve yaygın hale geldiğini de açıklamak gerek. Mülkiyet ilişkilerinde çok
daha fazla varyasyon varken, ailevi ilişkilerin o kadar da çeşitlilik
göstermediğini ve doğrudan mülkiyet ilişkilerine bağlamanın yanlış
olduğunu düşünüyorum. Dahası cinsellik mülkiyetten daha önce *icad
edilmiş* bir ilişki çeşidi olması gerektiğine göre, neden mülkiyet
ilişkileri kendini cinselliğe göre belirlemedi de, cinsellik kendini ona
uydurdu?

Buradaki mevzu, tabii, avcı-toplayıcı insanlarla, tarımkar insanların
arasındaki sosyal farklar olacak. Ancak *yardımlaşmanın* her türlüsünün
devam ettiği tarım toplumlarında, cinsellik sınırlanmaya neden başlamış?
Geniş aile ve gereksiz kavgadan uzak durmak, normal şartlar altında
tarım toplumları için daha önemli bir mevzu iken, neden aileyi daraltan
ayrıntılı kurallar ve bu kuralların oluşturduğu büyük kavgalar oluşmuş?
Yani kısacası madem bu konularda *extra large* olmak o kadar doğal,
*daha doğal* hangi saikler insanı tek eşlilik gibi, evlilik gibi
kurumlara zorlamış?

Sanırım bu soruların cevabını önümüzdeki elli yıl içinde alacağız. Bir
yandan deneysel olarak, bu pazarlanan yeni cinsel ahlakın nasıl bir
insan tipi ürettiğine dair bir fikrimiz olacak. Göreceğiz ne oluyor
akıbeti. İkincisi teorik olarak, her amelin bir aksi olduğu gibi, bu
*atalarımız yer içer sevişirdi* kafasının da aksini okuyacağız.

Dipnots
=======

.. [1]
   Kitabın adını unutuyorum ama `sayfa 21'deymiş, *Aşkınız Bol Olsun*
   isimli bir
   yazı <http://kitap.eminresah.com/GeceDikilenAgac.epub>`__.

.. [2]
   Zeki insanların daha uzun süre bakir(e) kaldıklarına dair
   http://www.wisebread.com/good-and-bad-habits-of-smart-people gibi bir
   infografik gördüm ama aynı tabloda, zekilerin daha çok hap kullandığı
   da yazıyor. Artık nasıl okursanız.
