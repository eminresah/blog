==========
Kurtarılan
==========

:date: 2015-11-28 15:47:50 +0200

.. :Author: Emin Reşah
.. :Date:   <12046 - Sat 06:10>

Gördüğüm insanların pek çoğunun dünyayı kurtarmak adına fikirleri var.  Dünyayı
kurtarmak, tabii ki, üzerindeki insanları kurtarmak.

Neden bazılarının bu konuda başarılı olduğunu düşünürken farkettim: Kim
kurtarmaya çalıştığına daha yakın bir hayat yaşıyorsa, o daha başarılı
oluyor. Teorik konuşmanın etkisi bir yere kadar. İnsanların çoğu ne söylediğini
dinlemiyor, daha doğrusu dinlemesi için senin *iyi bir insan* olmak gerekiyor ve
bunu göstermek için onların yanında bulunman gerek.

Neden *İslamcı* denen bir partinin hükümet olabildiğini ve diğerlerinin maddi
ölçülerde (en azından geçmişte) daha avantajlı olmalarına rağmen bunu
yapamadıklarını da böyle açıklayabiliriz. Türkiye'nin sosyalistleri de,
Kemalistleri de kurtarmaya çalıştıkları *yığınlara* uzak yaşayan insanlar,
*İslamcı* denenlerse çok daha yakın. Televizyondan (veya Internetten) çok doğru
sözler söylemenin, eğer insanlar bu sözlere önem vermiyorsa bir şeyleri
değiştirmesi zor.
