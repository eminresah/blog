==========
Uzun Savaş
==========

:date: 2014-12-10 17:20:34 +0200

.. :Author: Emin Reşah
.. :Date:   12900

Savaş stratejisi konusunda öğrenebildiğim tek şu: Savaşın en iyi kısa
sürenidir. Uzun süren savaşı kazanmak, kısa süren savaşı kaybetmekten
daha kötü olabilir.

Bu genel prensibi artık nereye uygularsanız. Birinci Dünya Savaşı'na
uygularsanız mesela, savaşın sanıldığı gibi 1914'te bitmeyişinin herkes
için yıkıcı olduğunu veyahut ISİD'le otuz senelik bir savaşı öngören
Amerika'nın ne yaptığını bilmediğini (veya bildiğini!) ve bağımsızlık
için yaşanmışından daha da uzun bir savaşa niyetlenecek Kürtlerin en çok
kendilerine yazık edeceklerine ulaşabilirsiniz.

O halde, diyeceksin ki, eline silah alanın dediği mi olsun, hiç mi
mücadele etmeyelim, kazanamayacağız diye savaş yapmayalım mı?

Eline silah alanı ölç, biç, eğer savaşın kısa süreceğini biliyorsan,
hemen harekete geç. Bundan emin değilsen, başka yollar ara. Çünkü
dünyanın en büyük ordusu bile uzun süren savaşların neyle
neticeleneceğini ve zaferden dönerken evin ne durumda olacağını
bilemez.
