---
title: 1. Kitap Turnuvası - 2. Tur - 12. Maç 
author: Emin Reşah
date:  2020-09-16 10:03:13+0300
expiryDate:
dp: 15038
featured_image: /images/header-16.jpg
---

Onikinci maç Nietzsche'nin *Ahlakın Soykütüğü* ile Hoyland'ın *In God's Path: The Arab Conquests and
the Creation of an Islamic Empire* kitapları arasında. 

Normal şartlar altında Nietzsche'yi severim. Eskiden severdim veya. Bu kitapta ise giderek çiğ bir
tat aldığımı farkediyorum. 15 dakikada kitabın beşte biri bitti ama kitaptan Nietzsche'nin egosunun
büyüklüğü dışında bir fikir edinmedim. Diğer kitaplarında söylediklerini biraz daha tekrar etmiş,
*Ahlak iyi ve güçlünün düşmanıdır* gibi bir yere çıkıyor. 

Kendisinin de, *istenç* fikrini ilk ortaya atan Schopenhauer'in de genel olarak *aşırı
bireycilikten* topalladıklarını düşünüyorum. İnsanların geneli bu kadar *birey* olmayı kaldıramaz,
ancak bu kalabalıktan kaçmak için bir bahane arıyorsanız *istenç* güzel bir bahanedir. Ahlakı da
buradan eleştirebilirsiniz ama ahlakın amacı zaten insanlara *iyi yaşamayı* öğretmek falan değildir.
İnsanlar aidiyet endişesiyle ahlaklı olurlar, bu endişeyi daha az taşıyan insanın *Ahlak* kavramını
da aşağılaması normal geliyor bana. 


