


- Mülkiyet mukaddes bir hak değildir. İnsanların mülk sahibi olması, toplumun geneli için faydalı
olduğundan tesis edilmiştir. Bunu tartışmak genelde fayda getirmez ama bazen de getirebilir. 


- Mukaddes değil derken, faydasına bakmak gerekir. Yaşam hakkı gibi değildir. 
 
- *Mülkiyetsiz* yapamazsın. İnsanlara bir şekilde sorumluluk verip, belli kaynakları tahsis etmek
  lazım. İnsan karınca gibi kendi kendine organize olan bir canlı değil. Mülkiyet de bu
  organizasyonun bir kavramı olarak var. *Sana şunları şunları tahsis ediyoruz, bunları
  satabilirsin, geliştirebilirsin, başkalarını bunun için kullanabilirsin.* Alışveriş de bu
  organizasyonun kavramlarından. İnsanlar organize olmak zorunda olduğu sürece mülkiyete benzer
  kavramlar olacaktır. 

- Komünizmde bu mülkiyet dağıtımını devlet subjektif yapıyor. Liberal iktisat basit kurallar
  vazetmiş, onunla yapıyor. Liberal iktisadın *mülkiyet hakkı* kavramında *oyunun kuralları basit
  olsun* talebi var. Oyunun kuralları basit olursa ona göre çalışır, ona göre risk alırız. 
  
- Sosyalist bir düzende bir sınav yapıp, *teoriyi* en iyi bilenlere en çok sorumluluğu verseniz yine
  Liberal iktisadınkine benzeyen bir eşitsizlik ortaya çıkar. *Teoriyi* bilmek genel ekonomiyi
  bilmeye, belli konulardaki üretimi bilmeye delil değil ama bu bile, sınavın hilesiz olduğunu kabul
  edersek, sosyalist ekonomilerin yapmaya çalıştığından daha iyi. *Oyunun kurallarının net olması*
  herkes için önemli bir kriter. 

- Bütün ekonomik düzenler *oyunun kurallarını* netleştirmek ve skoru daha zayıflar lehine
  değiştirmek arasındaki mücadeleden doğuyor. *Oyunun kurallarını bir defa ortaya koyalım* dedikten
  sonra insanların *bu oyun bizim aleyhimize* diye arıza çıkarması doğal. Çünkü kimsenin ömrü *tüm
  oyunu* oynamaya yetmiyor ve kurallar da *ezeli ve ebedi kurallar* değil. 
  
- O halde aslında *pratikte* olanı teoriye taşısak daha anlamlı bir şey yapmış oluruz. Bizim
  memleketin *zenginlerinin* en önemli kaynağı devlet. İşin özünde devletçi bir ekonomik sistemimiz
  var. Bütün piyasalarda devlet asıl belirleyici. Devletin belirleyici olması demek *politik
  görüşün* değişmesine göre, bugün zengin olan adamın malına yarın çökülebilmesi demek. *Mülkiyet
  garantisi* verilen bir ülkede yaşamıyoruz, bunu kabul edince kendini *teorik bir takım
  kriterlere uymamaktan* daha iyi hissediyorsun. 
  
- Daha iyi, çünkü, evet, hayatımız belirsiz ama gözümüzün önündekini olduğu gibi gördüğümüz için bu
  riski azaltma imkanımız var. *Mülkiyet garantisine* güvenip hareket eden aktörlerin *işlerin kötü
  gitmesini* de ele alan planlar yapması iyi. 
  
- Ayrıca bu memlekette işleyecek olan politik ve ekonomik sistemin ne olabileceğini de az çok görmüş
  oluyorsunuz. Gerçek sistemin aslında *devlet ve kapitalist çakıldakları* şeklinde tezahür ettiğini
  gördüğünde, hiyerarşinin en başındaki bürokrasinin burada kendine alternatif herhangi bir politik
  gücün oluşmasına müsaade etmeyeceği söylenebilir. Bu da *göstermelik liberal ekonominin* her zaman
  devletten daha küçük olacağını söylüyor. 
  
- Bu memlekette fabrika kurabilir, binlerce insan çalıştırabilirsiniz ancak bunun *sizin* olup
  olmayacağının bir garantisi yoktur. Eğer bürokrasi yeterince gözünün karartırsa, bütün bu
  şirketlere el koyabilir. Vergileri yükseltebilir, azaltabilir, asgari ücreti iki katına
  çıkarabilir veya bunun gibi normal şartlar altında öngörülebilir olması gereken pek çok adımı
  atabilir. Bu bürokrasinin *iyi* olmayışı gibi, aynı zamanda iktisadi bir sistemin olmayışından. 
  

  

