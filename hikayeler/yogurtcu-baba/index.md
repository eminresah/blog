# Yoğurtçu Baba


İsmini I. Murad'ın vakayinamelerinde gördüğümüz Yoğurtçu Baba'nın 14.
yüzyılın ilk yarısında yaşadığı tahmin ediliyor. *Menakıb-ı Mehemmed
Ehşizade* ismiyle yazılmış bir menakıbname bulunmuşsa da, Ehşizade'nin
Yoğurtçu Baba olduğu konusunda ihtilaflar vardır. Bazıları Ehşizade'nin
Yoğurtçu Baba'nın oğlu olduğunu, yoğurdu hiç ekşimediği için lakabı
Ehşimez olan Yoğurtçu Baba'nın ailesine Ehşizadeler dendiğini de
söylemektedir.

Türbesi Hudavendigar'ın Hululiye Mahallesi'ndedir. Kandil geceleri
türbesinden yoğurt çorbası kokusu geldiği, türbeye bırakılan mayasız
sütün kendiliğinden yoğurt olduğu, türbede bir gece uyuyan yaramaz
çocukların uslandığı söylenir.

Vakayinamede adı Sultan Murad'ın kardeşi Halil'in oğlu Ahmed'in bir
hastalığını tedavi etmesi vesilesiyle anılır. O zamandan sonra halkın
ilgisine de mazhar olduğu sanılmaktadır.
