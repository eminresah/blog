---
title: Mehter Bey 
draft: true
---




Mehter Bey, bir gece rüyasında kendini eşeğe dönüşmüş gördü.  İnsanlara doğru yüksek sesli anırmasından, onu neden bu kadar çelimsiz bıraktıklarından, otların neden eskisi gibi tadı olmadığından ve kimsenin kendisini anlamadığından  yakındığı anlaşılıyordu. Ne yapacağını şaşırmıştı. Hangi rüyanın gerçek olduğundan haberi yoktu, o halde
hangisinin gerçek olmadığından da haberi mevcut bulunamazdı.

------------------------------------------------------------------------

Yeşil bir noktalama işareti görüyordu. Bir yat veya onun gibi bir gemi, bu noktalama işareti yavaş yavaş uzaklaşarak büyür gibi geldi. Zamanın
öncesinden önceye veya sonrasından sonraya bir yere gidiyor gibiydi.
Kafasının içinden geçenleri kimseyle paylaşamadığı için ruhunu teslim
etmesine az bir zaman kala iyice saçmalamaya başladı. Mehter Bey,
rüyasında bir eşek olduğu günden tam otuz sene sonra ahirete intikal
etti.

------------------------------------------------------------------------

Valilerin arasında, vali yardımcısı gibi bakardı hayata. Kendisini de
aynı kalitede gördüğü halde, şansı ve tanıdıkları o kadar yerinde
olmadığı için vali ataması yapılmamıştı. /Ne olacak, ne olmasına
gerek var, nasıl olacak diye düşünürken, kendisini hayatın okyanusa
döküldüğü yerde buldu/. <!--"hayatın okyanusa döküldüğü yer" ifadesi biraz arabesk ve muamma. --> Uzaylıların nereden geldiğini bile bulmasına yardımcı olacaklardı. <!-- kim? -->

------------------------------------------------------------------------

Talihsizliğini kendisine bildirdiği zaman karısından ne cevap aldığını
hatırlamadı. Neresi olduğundan habersiz bir yerlere gitmesi, sonra
buranın neresi olduğunu bulması, bulduğuyla idare etmesi, belki de
benliğinin tüm imkanlarıyla seferber olması gerekiyordu. Ancak sakinlikle kendisinden daha anlamlı bir yere ulaşabileceğinden
bahsediyordu. Halimizi kendimizden daha anlamlı ve büyük işlerin peşinde bulmak önemlidir. <!-- bu son cümleyle ne demek istediğini anlayamadım, halimiz ve kendimiz arasında nasıl bir farklılık var? -->


------------------------------------------------------------------------

Mehter Bey kimin kendisiyle ilgisi var ve kimin kendisiyle ilgisi yok, <!-- kimin kendisine mi yoksa neyin kendisiyle mi olmalı? -->
bunu çözemiyordu. Hangi işler, hangi düğümlerin peşinde ve kadınlar
hangi düğünleri arıyor, bunu bilemiyordu. Hayat kapalıydı, onu
çözeceklerin ondan açık olması gerektiğini düşünüyordu ama onu çözdüğünü
iddia eden *bilgeler* ondan daha kapalıydı. Hayat kendini her an anlatan bir
kadın gibiydi, çok konuşuyordu ama ne dediğinde tat, ne oturduğunda
tahiyyat, ne çorbasında sakatat vardı. Hüsnüniyet bir yere kadar,
hepimizin burada, tüm acılarıyla dalga geçilmediğini kim isbat
edebilir?

------------------------------------------------------------------------

Mehter Bey aşk üzerine, konuşmak üzerine yazı yazarak, belki de
diğerlerinden daha ayırt edici vasıflarımızı ortalık yere sererek
geçinebileceğini düşündü. Bunlar <!-- aşk ve konuşmak mı yoksa yazmak ve sermek mi? --> insanı önemli yerlere getiriyor. Belki
de bunun için ruhumuzun kaptanları sayıyoruz onları. Ördeklerin tüfek sesini
duyunca havalanması gibi, acı ve çaresizlik hissedince kendimizi boşluğa
kanat çırparken <!-- çok klişe değil mi boşluğa kanat çırpmak?--> buluyoruz. Acı ve çaresizlik bizi vurmamış, kolumuzu
kanadımızı kırmamışsa eğer.

------------------------------------------------------------------------

Mehter Bey, yazları kurak ve sıcak, kışları ise sulak ve soğuk olan bir
bölgenin deniz tarafındaki bir şehirde, kuşların pek uğramadığı bir
semtte otururdu. Kuşları sevmezdi, bu yüzden yoklukları onu rahatsız etmiyordu.
Arabasının kirlenmeyişini severdi ve her gün arabasını park yerinden
çıkarırken o gün havanın ne durumda olduğuna bakar, bulut
göremeyince sevinçle arabasını o gün de yıkatacağını düşünürdü. İşten
dönüşte arabasını anlaştığı *Gıcır Gıcır Oto Yıkama Fabrikası*'na
getirir ve işçilerin ibadet eder gibi onbeş dakika arabasının etrafında dönmesini
seyrederdi. Mehter Bey arabasını çok severdi.

------------------------------------------------------------------------

Zihninin köşelerinde kalmış hatıraların zaman ilerledikçe insanı
rahatsız ettiği doğru. Hayat intikamını zihinlerde alıyor. Zihinlerdeki
tortuları kaldırıp onu tozdan hayaletler haline getiriyor. Hani hafızasını
kuvvetlendirmeye çalışan Ortaçağ keşişlerinin bir katedrali iyice tanıyıp ezberlemeleri gereken bilgileri bu katedralin odalarına tıkıştırması
gibi, hayat da bizi odalarda dolaştırıp, hangi kapının ardından
çıkacağını bilmediğimiz hayaletlerle karşılaştırıyor. <!-- son cümledeki benzetme yönü açık ve uygun değil bence, yani ben anlamadım.-->

------------------------------------------------------------------------

Mehter Bey, ufak zevklerini büyük işlermiş gibi anlatmayı severdi.
İnsanların anlatmayı dert etmediği ve sadece içerek zevk aldıkları
çayı, o uzun uzun renginden, kokusundan, deminden ve özel bulduğu
şekerin ona nasıl bir aroma verdiğinden başlayıp anlatır, dinleyenlerin
sonunda *bunda ne var?* bakışlarını uzaklaştırmak için de konuyu bu
zevkin fiyatına getirir bırakırdı. Fiyatı çok uygundu, bu kadar güzel bir
çayın kendi mahalle bakkalında satılmasının ona verdiği mutluluk tarif
edilemezdi. Memleketinin şeker fabrikasından
taze taze aldığı, *market kokusu çekmemiş* şekeri de ısmarlamıştı. <!-- özel olduğunu yukarıda söylemiştik, şeker havalandırmak ne demek? --> Ah,
hayat, bu demin içinde ne kadar güzel görünüyordu.
