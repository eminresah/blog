Title: Kolay Gürültü
Author: Emin Reşah
Date:  2017-02-12 17:43:47
Dp: 13727
Status: published
Image: /img/header-27.jpg

Oturup saatlerce, günlerce yazmak istiyorum. Internetten uzakta. Uzak bir yerde,
sadece o zamana kadar ne düşünmüşüm ve bunlarda hangi yanlışlıklar bulabilirim
diye bakmak. Dünyanın gidişatından uzak, *acaba bunları kim okur* endişesinden
uzak, *okuyan anlar mı?* endişesinden uzak. Bir köşede usul usul kendi halini
bekleyen adam. 

İnsanın devamlı bilgiyle bombalanması, hepimizi sarhış gibi
yaptı. Inoreader'da bir alışkanlık edinmeye çalışıyorum, okuyacaklarımı hemen
okumayıp sonradan okumak için işaretliyorum. Bunlara tweet'ler de dahil. O anki
halimle *ilgilendiğim* pek çok konunun, üstünden iki gün geçince *saçmalık*
seviyesine indiğini farkediyorum.

Bizim zihinsel vebamız bu olsa gerek. Hepimiz bu sebeple kuruyup
gideceğiz. Susacak zaman bulamadığımızdan. Dinlenecek fırsat
olmadığından. Gürültü üretmek çok kolaylaştı --ben bile yapıyorum-- ama
dinleyecek zaman aynı ve artık hepimiz *doluyuz.*

Odamın penceresi bir kayalığa bakıyor. Sarmaşıklar var. O sarmaşıklar kadar
sakin geçirmek istiyorum hayatı. Çok şey mi istiyorum?

