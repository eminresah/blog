---
title: "Devrik Zamandan Kalan"
date: 2017-03-16 22:18:16
expiryDate: 2018-03-16 22:18:16
dp: 13759
featured_image: "/images/header-59.jpg"
images: ["/images/header-59.jpg"]
published: true
tags: []
---



Bu yazı anlaşıldığı kadarıyla eski, pek yazı da denmez, geçen seneden ama
taslakların arasında buldum. *Bu yazıysa ben de yazarım* demeniz için burada. 

------

2/12 22:04

Belki ölüm üzerine söylenebilecek her şey söylenmiştir. Belki. Senden inanmanı
beklemek belki insanların aklı içindir.

Dini düşünce insana immediate/long term çelişkilerinde bir çözüm sunuyor mu?
Bence dinin kendisi hayat ve onun getirdiği umutsulukla uzun vadede nefis
terbiyesi gibi yollarla başa çıkmak yerine, basit inançları sürerek bu sorunları
kurtarmayı tercih eden bir yaklaşım. İnsanların çoğu için çalışıyor.

2 Aralık, 17:46

İşte burada, seninle anlaşmak ve diğer tüm fikirlerimi paylaşmak için
buluştum. Kendimi seninle bağlamak, seni saymak, seninle bütünleşmek istiyorum.

Değil mi?

A. hanım uyanmadı. 

------

Bu kelimelerin hangisinin manalı olduğunu ve kimlerin bize yakınsadığını bilmek
gerekliydi. Bu zaferin kimlerin elinden çıktığını soracaksın. Bilmiyorum
diyeceğim. Bilmediğim gibi, kendimin hayatın ortasından daha manasız olduğunu da
ekleyeceğim.

Neden bu kadar kağıt işiyle meşgulsün? Bunun için mi para alıyorsun? Bu mudur
senin kendini bildiğin yer? Buradan mı hareket edeceksin? Kafayı yakınsamakla mı
bozacaksın? Kendini bilmekle mi anlatacaksın?

Yetişmiş olanın ortasından konuş. Kimseye bahsetme benim sözlerimden. Kimseyi
kendi ortağın yapma. Belki bu sayede kendini bilmekle yükümlü olduğunu anlarsın.

Bu hayatın şahsiyet ve adalet adına neler vaadettiğini bilmiyoruz. Neler
vaadediyordu? Neler veriyordu bizlere? Bilmiyoruz. Aşık mıyız? Bilmiyoruz. Açık
mıyız, bundan da haberimiz yok. Kelimelerin ortasından sorulmak, beynimizi yarıp
ortaya koymak.

Benim oğlum herşeye inanır. Bu sebeple ona yalan söylemek istemiyorum. Oğlum her
şeyi gerçek sanır. Oğlum herşeyin peşinden gider. Oğlumu tanırım. Onu sen de
tanırsın.

İkamet ettiğimiz yerlerin hepsinden daha manalı olan bir yer var. Bu yerin adı,
yakınsamak, yakınsak kelimeler, devrimin kağıtları. Çalışmaktan daha sakin olan
bir hal. Neden benimle vakit geçirmeye çalışıyorsun? Çünkü senden başka şahımız
yok, şansımız ve şahımız.

-----

Dünyanın temel hazinelerinden bazısının buraya geldiğini söylemişlerdi. Bizim
ahkam kesen dostların hakimiyetinden korkup, manasız, ricalin keşfinden öte
anlamsız sayıklamalarımız gibi. Bu meymenetsiz, keşifsiz, kelimesiz. Oldukça
tıkınç, beynimin lisanının ötesinden korkup gelen bir çiçek.

------

Evlilik sorunları sebebiyle uzun zamandır terkettiğim *meditasyon* alışkanlığına
yeniden döndüm. *Meditasyon* tuhaf bir kelime, çünkü aslında *derin düşünmek*
demek ama benim yaptığım daha çok tesbih çekmek oluyor. *Nefesli tesbih* dediğim
bir usulüm var, bununla *aydınlanmayı* düşünüyorum. Aydınlanınca da bunun
seminerlerini yapıp zengin olurum artık. Zamanımız *aydınlanma* da dahil her
şeyin para olduğu bir çağ.

Bana psikolojisini düzeltmek için ne tavsiye edebileceğimi sordu. Kafamda
*kendisine tavsiyeler* diye uzun uzun bir liste olmadığı için, aklıma pranayama
bile geldi ama *asıl derdin duyguların otomatik olduğuna inanmak* demek gelmedi.

Şunlardan hangisi daha doğal geliyor: *Beni sinirlendiriyorsun* ve *bu
yaptıklarından dolayı sinirleniyorum.* Kendisi her zaman birincisini kullanıyor
mesela. Başka insanların, olayların sende *duygu* üretebildiğine inanıyorsan, bu
duyguları değiştirmek veya onları daha az yaşamak için de elinden bir şey
gelebileceğine inanmazsın. Edilgen bir duygu makinesi, *dünya kötü ve beni kötü
hale getiriyor* kafası.

Asıl çaresizliği bu geliyor bana uzun zamandır. Bir çocuğa *beni
sinirlendiriyorsun* cümlesini kullanmam, illa şartsa, *buna sinirleniyorum*
derim. *Buna sinirleniyorum* çünkü sinirlenmek benim iradem veya iradesizliğim
neticesi, benim sebep olduğum bir duygu. Başı da, sonu da benim. İşin içinde
senin hareketlerinin olması, bu duygunun doğrudan seninle alakalı olduğu
anlamına gelmez.

Bu basit bir psikolojik ilkedir aslında, belki de insanın kendiyle ilgili
öğrenmesi gereken ilk şey. Duyguların senindir, sorumlusu sensin, sevmek de,
sıkılmak da, nefret de, sinirlenmek de, iyi hissetmek de, kötü hissetmek de,
temelde senin *ürettiğin* duygulardır. Bunları tetikleyen olaylar, kişiler
olabilir ama *tetiklememesi* de mümkündür. Bu imkana inanmıyorsan, tabancayı
tutan el değil, namluya sürülmüş bir mermi halinde yaşarsın, gelen tetikler,
giden tetikler seni.

İnsan olmanın, daha doğrusu *yetişkin* insan olmanın asıl vasfı bu
olmalı. *Tetikteki el* olduğunun farkında olmak. O mekanizmayı alt edecek kadar
iradesi yoksa da, en azından o mekanizmanın kendine ait olduğunu kabul etmek ve
düzeltmek için yollar aramak. *Bütün duyguların, başı sonu senindir* diyecek
kadar ileri değil bu söylediklerim, sadece şu: Doğru çalışmayan taraflarını
tedavi etmek sadece ağrıyan yerlerin için fizik tedaviye gitmek değil, ruhunun
ağrıyan yerlerinin de bir tedavisi olduğuna inanmak.

------

Sinirlenmeye alıştıysan ve etrafındakilerin bundan korkmasını bekliyorsan, belki
de onlar senin sinirinin sonuçlarından korktuklarından değil de, üzülme diye
sabrediyorlardır. Sonra sinirin bir nebzeyi aşıp, rahatsız eden sinek vasfına
büründüğünde, o sinirin tepesine inen sineklik seni şaşırtır. Şaşırtır, çünkü
sinek de rahatsız etmenin *hakkı* olduğunu ve ulaşmaya çalıştığı şeye az sonra
ulaşacağını düşünerek eminim o kadar rahatsız ediyordu.

Yeryüzünde sertliğin gerektiği ve etkili olduğu yerler olabilir ama
karşındakinin daha sert olma imkanı olup olmadığını iyi değerlendirmek
gerekir. Öfkeyle kalkanın zarar etme ihtimali yüksek, sonra pişmanlıklar dizi
dizi olsa da fayda vermiyor.

------

Hikmetlerin içinde bir hikmet ve çağrıların içinde bir çağrı. Bu vasıfların
hangisinden daha anlamı olan bir yer bulacaksın? Kendini bilmekten başka,
yatışmaktan başka, sayışmaktan başka bir yer mi var da, kendini helak ettiğini
görmeden bu zata iman ediyorsun?

Kelimelerin bittiği yerde aksiyon başlar diyecekler. Kelimelerin bittiği yerde
kendimiz başlarız. Kendimizi bilenlerin başkasından daha adi olduğunu, daha
mantıklı olmadığını bilmek. Bana bakıp da kendimi sakinleştirmemi söyleyen
zevatın gözlerinden çıkan ışıklar. Nasıl olacak?

Bu hayatın kimsenin tekelinde olmadığını ve kimsenin adından gelmediğini
görmek. Bu meymenetsizliğin kendimi sakınmaktan gelmediğini görmek.

Yorulduğunun farkındayım. Benimle mücadele edecek halin yok. beni bilecek halin
olmadığını biliyorum. Beni sevecek halin de yok. Benden nefret etmediğini tahmin
ediyorum. Beni anlamadığını. Beni bilmediğini. Bilmediğini biliyorsun,
anlamadığını biliyorsun, bunlar seni korkutuyor çünkü senin için bir kara
kutudan, nasıl çalıştığı, ne istediği belli olmayan bir kara kutudan
farksızım. Bir yandan çok basit gibi duran ancak bir yandan da ne için
yaşadığını bilemediğin bir kara kutu. Bu kutunun anlaşılması mı lazım geliyor,
sence? Bence böyle bir şart yok, insanların neden böyle bir şart ileri
sürdüklerini, yani anlaşılmak gibi bir gayeleri olduğunu bilmiyorum. Belki bu
anlamsızlıklar beni çarpıyordur. Belki benim için de anlamsızdır bunların
bazısı.

Yetişmek, bizim için, bizim zamanlar için, bizim dertler için. Bizim yaşamak
için. Kelimelerin yetmesinden daha çok insanların yetmesiyle
alakalalı. İnsanların yetmesi yani bizim için aynı frekansta insanların olması
ve bizi bir yerden bir yere götürmeleri. Bu nasıl bir iş diyeceksin. Nasıl bir
iştiyak. Nasıl bir duyarlılık. Beynimizin hangi kıvrımlarının bunlara bakıp
bakıp bizi bildiğini soracaksın. Belki de doğru bir iş yapıyoruz, onu da
bilmiyorum. 

Kaplumbağa üzerine bir deneme yazmak isterdim. Kaplumbağaların kendini
bilmediğine dair bir deneme. Bu hayatın benim için kendini bilmek için,
kendinden daha zahmetli ve neredese kendinden daha rahmetli bir aşk ve ihtiyaç
hali.

Bu zamanın hiçbir zaman bizim için zamanın kendisinden daha manalı
olmadığını. Bu hayatın sakinliklerini. Bu hayatın manasızlıklarını.

İnsan yalnız mıdır? Çok çabuk umutsuzluğua kapılıyorum bu konuda ama o kadar da
değil aslında. İnsanların gülümsemesini temin edebiliyorsan o kadar yalnız
olmaman icap eder. Onları ağlatıyorsan belki kendini yalnız sayabilirsin.

--------

Hikayemizin bundan sonraki kısmında bizi bir yere taşıyoacaklar. Bunların
körlerin hikayelerinden olduğunu söylüyorlar. Körlerin çünkü onlar hikaye
anlatmayı pek sever.

Kör gibi yazmayı daha evvel de denedim. Bunların pek çoğu anlamsız cümleler
halinde çıkıyordu kafamdan. Şimdiklerin daha iyi olacağına dair bir garantim
tabii ki yok, ancak belki de bunun için bu hayatın, beni sakinleştiren
taraflarından biri olarak bu zamanı elime almalı ve nereye gittiğime bakmalıyım.

Kimselerin olmadığı bir dünyada, kendimi bildiğim tüm insanlardan koparıp, bu
zamanın içindeki iki tesbih tanesinin buluşması gibi buluştuk. Olaylar bizi bir
araya getirdi ve olaylar dağıttı.

Nasıl bir araya geldiğimizi hiç hatırlamıyorum, çünkü o sıra kendimi sanrılar
gören bir arkadaşın tedavisine vakfetmiştim ve benim içi bu kimselerin elinden
gelmeyen işler yapmak demekti.

Nereye gittiğimize dair bu sözlerin ardından kimlerin çıktığını asla
bilemeyeceğiz.

Kelimeler kelimelesi. Başından beri benim onunla aramda bir iş olacağını
biliyordum diyecek. O.R. için ne düşünürsün? Aslında bir şey düşünmem. Salak
adamın teki diye düşünürüm.

Bence ona tekrar mesaj atmalı mısın? Hayır. Onun bana mesajına cevap
verebilirim. Benim bu mesajları takip etmediğimi, etmeyeceğimi, beni sıktığını,
verdiği söyleri yerine geitrmediğini söyleyebilirim. Kafamın içindeki pek çok
kelimenin içinden birbirine bağ kurmak için bir program yapabilirim. benim işim
programlarımı anlattığım hikayeler yazmak olmalı.

Kendimi işimi bitirmek için çabalarken göremiyorum. Y. kendini sosyolojidye
adamış gibi duruyor ama ben onun gibi kendimi bir yere adayıp da, sakin sakin
çalışamıyorum. Onu küçük gördüğümü düşünüyor olmalı. Belki bu doğrudur. Belki
onu bu sebeple tepeden görüyorum ama bu aynı zamanda ona merhametimi de
kamçılıyor. Benim ona merhametimin sebebi pek çok konuda aynı durumda
olmadığımızı bilmekten kaynaklanıyor. Bu pek çok konunun başında maddi konular,
diğeri aile, diğeri fiziksel ve sağlık sorunları, diğeri iş. O benim eşitim
olmayı istiyor ama ben ondan bunu beklemenin haksızlık olacağını düşünüyorum.

Ondan eşitim olmasını bekler miydim? Hayatımın hiçbir safhasında insanların,
sevdiğim veya sevmediğim insanların benim eşitim olmalarını beklemedim. Böyle
bir sorunum olabilir. Kızcağız bana neler yazdı, ben ona neler yazdım, şimdi
aklıma geldi de, belki ne kadar saçma şeyler yazmışımdır.

Ruhumun durulduğu zamanların birinde, hiç olmasa da, kendimden başkasından şunu
duymak isterdim. Benim nereye gittiğimi nasıl biliyorsun? Nasıl bu dünyaya ait
kavramların var? Nasıl bazılarının olduğu gibi kendin bildiğinden fazlasını
sunuyorsun? Bazılarının sorduğu sorulara nasıl cevap veriyorsun? Benim kim
olduğumdan haberimn var mı? Bu manasız yazıların sonunda nereye varacak?

Kendimi bir kahin gibi hissetmeye başlayalı bu manasız yazıların bir manası
olduğunu düşünmeye başladım. Hep kendimle ilgili sözler söylüyorum. Beni soğukta
bekleten adamın benimle ilgili sorduğu soruların, benimle ilgili yaptığı
anlaşmaların. Bu manasız olduklarımın beynimim yarısının iktibas ettiğinden daha
hayırsız olduğunun. Yetişmiş insan gücünden bahsediyorsunuz, böyle bir güç
yok. İnsnların saçma sapan dertleri var.

İnsanların saçma sapan dertlerinden bazısının beni kendimden daha önemli
mertebelere iletmesini ister miydin? Bunun çalışmaktan dercettiğim bir fayda
olduğunu söyleyebilir miydin? Benim için körlerin kalbinden gelen tüm
kelimelerin, sağırların rüzgarda duyduklarının, hepsinin nasıl bir hayatı
yazacaklarını bilebilir miydin?

Bu hayatın benim için nelerin içinden geçtiğini nelerin bana bunların arasından
verildiğini, nelerin kendimi bilmekten başka yerlere geldiğini, nelerin kendimi
sakinleştirmem karşılığı verildiğini.

Gözlerimin önünden akan kelimeleri ve resimleri anlatmak istiyorum. Zekamı
geliştirmenin ve hayal gücümü eğitmenin yollarından biri olduğunu
söylüyorlar. Bir gerdanlık görüyorum, ışıl ışıl bir madalyon. Kimin boynunda
olduğunu görmüyorum.

Y. benimle barışmayacak çünkü gördüğüm işte, bir takım dikenler ve kaktüsler,
Y. onların arasından yürüyor. Bazı kaktüsler pembe çiçekler açmış ve bunlar bir
sera gibi bir yerde duruyorlar. Y. onların arasından yürüyor, sanki
boyukısalmışgibi duruyor ama kaktüslerin de boyu uzamış ve insan boyuna ulaşmış
olabilirler.




