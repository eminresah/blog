---
title: "Yevmiye 13009"
date: 2015-05-16 23:14:55 +0300
dp: 13009
tags: []
---


Tırnaklarımı kesmem lazım. Epizodik işler. Elim yavaş yazıyor yeni
kelimelerde. Yeni kelimeler elimi zorluyor.

------

*Bir titreme geldiğinde, aklındakileri araştır. Belki seni titreten
düşüncelerindir.* Maori Atasözü.

------

Ruhum seninle alakalı konularda biraz yavaş kalıyor. Draft diyoruz.

------

Fethullah Gülen mi daha sevimsiz, kirasını ödemeden kaçan kiracı mı?
İnsanların kötülüğü bilerek yapmaları mı, iyilik maskesiyle yapmaları
mı?

------

İyilikler kendimizi iyi sayarken yapılmıyor. Kendimizi kötü görüyoruz
ve o zaman iyilikler de meydana çıkıyor. İnsan kendi kötülüğünü
temizlemek için iyilik yapıyor. İyi olduğu için değil, kötü olduğu
için.

------

Bir anda kesilecek elektrikler. Bir anda bütün kelimeler susacak. Bir
anda her şeyin başından ve sonundan kan fışkıracak.

------

Beni yazmaktan, yazıyla konuşmaktan alıkoyan çocuklarım. İnşallah
yazmayışımın yerini dolduracak kadar büyük işler yaparsınız. (Çok
büyük bir beklenti değil.)

------

Buda çocuğuna *engel* adını koymuş. *Engelcan*

------

İnsanların yazdıklarımı sevmesini anlamak zor. Bunu nasıl
başarıyorsun? Neyi başarıyorum? Bunları düşünmeyi. Bir şey
başarmıyorum aslında. Beni buradan başka bir yere hapsedin. Beni
buradan başka bir yerde hapsedin.

------

Ticaret insanlara doğru görünümlü yalanlar söylemek. Doğru görünümü
vermek ticaretin mahareti oluyor. Ben bunu yapamadığım için doğru
görünümlü doğrular söylemek zorunda hissediyorum kendimi. Onlar da o
kadar çarpıcı değil.

Doğru görünüm peşindeyiz. Altından ne çıktığı hiçbir uzvumuza temas
etmiyor.


