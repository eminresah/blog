---
title: "Duruş ve Çelişki"
date: 2017-04-08 20:40:36
dp: 13782
featured_image: "/images/header-82.jpg"
images: ["/images/header-82.jpg"]
draft: true
tags: ["duruş"]
---



> Stances are unstable The antidotes to this whole process are the complete
> stances. Unfortunately, they too are unstable. They are unstable not because
> they fail to fit reality, but because they don’t offer the emotional pay-offs
> the confused stances do.

> Once one has decided that the confused stances are unworkable, and that the
> complete stances are accurate, one can work toward stabilizing the complete
> ones.  [Stances are Unstable](https://meaningness.com/stances-are-unstable)

İnsanların dört başı mamur sistem geliştirmesi zor, neredeyse imkansız. O halde
duruşların sistemlere nazaran daha önemli olması gerekir. Ancak duruşlar da çoğu
zaman yetersizdir, çelişkilidir. İnsanlar her zaman ve mekanda geçerli duruşlar
geliştiremez. *Mutsuzluk* da çelişen duruşlardan kaynaklanır.

O halde insanın mutluluğu, hayata ve insanlara karşı duruşlarını mümkün mertebe
çelişkiden uzak tutmakta. Daha
doğrusu [böyle demiş kitapta.](https://meaningness.com/stances-are-unstable). 

Çelişkiden uzak duruş nasıl olabilir? *İnsan sadece zevk almak için yaşar*
diyebilirsin, mesela, bu duruşunu değiştirmeden uzun zaman idare
edebilirsin. Ancak insanın duruşunu değiştirmeye zorlayan şeyler şartlardaki
değişiklikler, hayatını mümkün mertebe keyif alarak yaşamanın *tek anlam*
olduğuna inanmak keyif alacak imkanın olduğu sürece en iyi strateji
olabilir. Ancak o imkanlar elden gittiğinde, o zaman hayatın anlamı da kaybolmuş
olur. 

Bunun yerine *insan aklı için yaşar* da diyebilirsin. Hayatını aklını, zihnini
geliştirmek için kullanabilirsin. Ancak bunun da yetersiz geldiği ve insanî
olarak manasız kaldığı yerler olacaktır. *İnsan Allah'a hakiki kul olmak için
yaşar* diyen bir dindar da, aklını kullanmak ve yaptığı işten keyif almak
isteyecektir. *Çelişki* dediği de burada ortaya çıkıyor. 

İnsan tek bir duruşu (diyelim *Allah'a kulluk etmek için varım* duruşunu) bütün
benliğiyle sahiplendiğinde, hayatındaki tüm *sorunlar* çözülmüş olur. Bununla
birlikte insanların çoğunun (belki hepsinin) kafasında böyle tek bir duruş
değil, çok daha fazla sayıda duruş bulmak mümkün. Bu duruşlar, diyelim hem
kulluk, hem yeryüzünde başarılı olma, hem insanlarla iyi geçinme, hem itibar
kazanma gibi farklı hedefler tayin ediyor ve bunların hepsi bir araya
geldiğinde, kendimizle çelişiyoruz. 

Bunun çözümü nedir? Kendine itiraf etmek mi? Bunlardan birini tercih edip devam
etmek mi? Bu duruşlardan herhangi birine tüm kalbinle bağlanmak, mesela *din
sadece insanlarla iyi geçinmek için araçtır* demek mümkün mü? Aslında hiçbir
değere inanmadığı halde, insanın inanıyormuş gibi yapmasını getirmez mi?


