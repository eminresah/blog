Title: Acıların İlacı
Author: Emin Reşah
Date:  2017-02-16 02:56:47
Dp: 13730
Status: published
Image: /img/header-30.jpg

Zaman acıların ilacı mı? İlacı olabilir mi? Yoksa sadece yeni acılar getirdiği
ve insan zihni de acıların çetelesini hakkıyla tutamadığı için uyuşuyor mu?

Bazı acıların hiçbir zaman dinmediğini, kaybettiğiniz insanların arkasından
daima üzüleceğini söyleyeceğim. Tabii ki uyuşuyor insanın sinirleri, herkesin
çektiği acıları görüyor, başka acılar giriyor araya, başka hayalkırıklıkları,
ufak ve yakın acı büyükleri gölgeliyor. İnsan topallayıp uyuşarak yaşlanıyor.

Acıyla başa çıkma yollarını arıyorum, biri ibadet, biri yazı, biri
tefekkür. İnsanın duygularının tartıp, sonunda boş olduklarını gördüğü cinsten
tefekkür. Belki aklına hiç acıları getirmeyerek yaşayan insanlar vardır, eskiyi
düşünmeden yeninin peşinde koşmaya çalışanlar ama onların da bir zaman bu
rahatlığı kaybedeceklerini düşünürüm. Yaşlanan insan artık *yenilikten*, daha
doğrusu yenilik dedikleri saçmalıklarda o kadar zevk alamaz hale
geliyor. Yaşlanan insanların başka acıyla başa çıkma yollarına ihtiyacı var.
