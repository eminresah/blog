---
title: "Yevmiye 14001-00"
date: 2017-11-14 00:07:34
dp: 14001
featured_image: "/images/header-86.jpg"
images: ["/images/header-86.jpg"]
tags: []
---

Siyaset konusunda düşüncem: *Tanımadığınız insanlar için tanıdıklarınızı
kırmayın.* (FETÖ hariç)

Türkiye'de siyasetin bu kadar ölüm/kalım meselesi olması, bir yerlerde bir
yanlışlık olduğunu ilham ediyor. Konuya *Reis* diye girip, *Osmanlı* diye
bitirenleri kastetmiyorum, kendini *muhalif* sayanlar da giderek daha keskin
hale geliyor. Muhalifseniz yumuşak olmalısınız ki davanıza daha çok insan
katılsın. Ancak bizde muhalif de ayrı bir keskin sirke. 


----------

Kral öldüğünde yerine soytarı geçmez. 

Erdoğan'dan sonrası için yapılan tartışmaların bir anlamı yok. Şu anki Erdoğan,
2002'deki Erdoğan değil, devlet karşısındaki muhalifliği terketti ve şu an o
devleti yönetmek yerine, devlet onu yönetiyormuş gibi duruyor.

İhanete uğraya uğraya, sırtını dayayacak kadro olarak ezeli bürokrasinin kalmış
olması normal. Siyaset böyle, eğer yanınızda *Liberal* yoksa, daha özgürlükçü
politikalar oluşturmak isteseniz de, gerçekleştirmek mümkün olmaz mesela.

Erdoğan da, bütün liderler gibi, *stabil parti* ve *stabil ülke* tercihini, bu
sağlamlığı tehlikeye atacak politik maceraların üstünde tutuyor. İlk
dönemlerinde gösterdiği idealist duruşun hemen hemen kalmayışının sebebi bu,
önceliklerin arasında artık ülkeyi dönüştürmek değil, bir arada tutmak var. 

Ülke için riski azalttığında, kendi için riski azalttığını da farketmiş olmalı.

