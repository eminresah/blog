---
title: "Yevmiye 14000-23"
date: 2017-11-12 23:14:04
dp: 14000
featured_image: "/images/header-40.jpg"
images: ["/images/header-40.jpg"]
draft: true
tags: []
---





Ne için dua ediyorsun? Yarın için, ömrünün tamamı için? Gelecek için? Geçmiş için?

Sabır için dua ediyorum. Akıl için. Ruhumun nefretten ve beni kemiren
duygulardan arındırılması için. Çocuklarımın selameti için, onların şu ara
dönemi ve sonrasını travmasız, sakince atlatması için.

Akıl için dua ediyorum, doğruyu doğru, eğriyi eğri, hakkı hak, batılı batıl
görmek için. Kendimi bilmek için, neyi yapıp, neyi yapamayacağımı bilmek için.
Nereye kadar erişir gücüm ve hangi noktadan sonrasında artık bırakmalıyım?

Cevaplarını sadece Allah'ın bildiği sorular var, onların cevapları için dua
ediyorum.

Ahiret için. Ahirete yüksüz gitmek için. Sabır için. Son için.

--------

Hayat sizi kitaplarda altını çizdiğiniz yerlerden değil, öylece boş bıraktığınız
satırlardan imtihan ediyor. Önem verdiğiniz, kesin geçerim dediğiniz sorular
çıkmıyor önünüze, hiç düşünmediğiniz yerlerden geliyor.

Hayat bizi geliştiriyor. Biz de anladığım kadarıyla hayatı geliştiriyoruz. 


------------

Dünya neden böyle?

İzah edilebilir bir dünyaya inanmak zorunda değiliz. Bununla beraber izah
edilemezlik, bizi daha mutlu yapıyor mu? Hayatın ve dünyanın bir şekilde
açıklanabildiğine inanmak gerekiyor. *Bir şekilde* geniş bir laf tabii, ancak
*bütün bunlar Kraliçe'nin oyunu* diyen adam bile, dünyanın bir şekilde izah
edilebileceğine inanmış.

İşin ilginç yanı şu, beni hayrete sürükleyen: Dünyayı izah ettiğimize inanıyoruz
ve yaptığımız tahminlerin önemli bir kısmı doğru çıkıyor. Tutarlı bir dünyanın
olması, kainatın belli, net, kurallı olması, bugünden yarına değişmemesi,
arkamızı döndüğümüzde eşyaların yok olmaması... Aslında bunlar mucize kabilinden.

Açıklamalarımız ne kadar sağlamsa, dünya hakkında, *insana bağlı olmadan* ne
kadar ayrıntılı, ne kadar derin bilgi üretebiliyorsak, o kadar iyi. *İnsanla
ilgili* (sosyal) bilimlerde, onun için *izah ederlik* az. İşin içine matematik
katmadan söylediğimiz sözlerin çoğu, izah edeceğine konuyu daha da karmaşık hale
getiriyor.

-----------------

   Gold in lust
   Turn in rust
   God is must

----------

   Everything harmony
   Let them die, let them born
   Harmony everything




