---
title: "Son Totaliterlik"
date: 2017-02-17 00:00:20
expiryDate: 2018-02-17 00:00:20
dp: 13731
featured_image: "/images/header-31.jpg"
images: ["/images/header-31.jpg"]
published: true
tags: []
---



[What We Get Wrong about Hannah Arendt | Hannah Arendt hakkında neyi yanlış anlıyoruz?](http://ift.tt/2j5Ihpe) başlıklı
yazıdan: 

> “The ideal subject of totalitarian rule is not the convinced Nazi or the
> convinced Communist,” Arendt wrote in The Origins of Totalitarianism, “but
> people for whom the distinction between fact and fiction (i.e., the reality of
> experience) and the distinction between true and false (i.e., the standards of
> thought) no longer exists.” A decade into the Cold War, she predicted that
> totalitarianism would not rise again in its previous forms, but that
> totalitarian elements would persist in new political constructs.

Mealen diyor ki, totaliter bir yönetim için en uygun insan tipi, belli bir
ideolojiye inanan değil, gerçekle kurgu arasında veya doğru ile yanlış
arasındaki ayrımı yapamayandır.

Zamanımızda bu *post-truth* diye anılıyor. *Doğrudan sonraki*
devirdeyiz. Artık doğrunun veya yanlışın değil, ilgincin hükümran olduğu
zamanlardayız, veyahut. 

Ben *gerçek edebiyatının* da bir noktada *uyuşturucu* olarak kullanılabileceği
kanaatindeyim. *Gerçeği aramak* insanın ne kadar boynunun borcudur, bunun için
hayatın zevklerinden neden uzak kalması gerekir, bunun hesabını vermek her zaman
mümkün değil. Gerçek denilenin ne kadar gerçek olduğu çok su götürür. 

Ancak zamanımız artık bu endişelerin bile yersiz olduğu zamanlardan. Eskiden
*gerçek* dediğimiz, sokakta gördüğümüz, bizzat tecrübe ettiğimizdi. Sonradan
buna radyo ve televizyon da eklendi. Şimdilerde Internet de *gerçeği* tecrübe
ettiğimiz yerlerden. Televizyonda şahitlik ettiklerimizin gerçek olmadığını
hayli soyut düzeyde biliyoruz, *Ertuğrul* dizisini seyredenlere bunların *kurgu*
olduğunu söylüyorsunuz ve onlar da bunu biliyor, ancak tepkileri ve akılları bu
dizi gerçekmiş gibi yapıyor, yapmaya devam ediyor. 

O halde, asıl sorun, insanın algılarını cihazlar yoluyla kontrol
edebilmektir. Bu cihazlar kimin elindeyse, insanlara da o yön
verecektir. Zamanımız bu cihazların artık sayısız mercinin elinde olduğu ve
insanların da eğlendirici olduğu sürece, doğru veya yanlışla ilgilenmedikleri
bir çağ. 

Naçizane geçici bir dönem olduğunu düşünüyorum. Bizi tamamen hayallere gömecek
ve tüm ihtiyaçlarımızı akvaryumdaki sevgili balıklarını besler gibi görecek
*efendimiz robotlar* geldiğinde, artık bu tartışmaları da yapmamıza gerek
kalmayacak. Yeryüzünün tek bir beyin olduğunu ve bizim de onun *muhabbet
kuşları* olduğumuzu düşünün. Gerçekle alakamızın son demleri. 




