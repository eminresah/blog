==========
12407. Gün
==========

:date: 2014-11-23 02:18:14 +0200

.. :Author: Emin Reşah

Yukarılardan haber var mı diye sordum. *Hayır* dedi bana. Yukarılardan
haber yokmuş, ufak bir sessizlik anında bırakıp ağlamaya başladı. Ne
yapacağımı şaşırdım. Doğru olmaktan daha anlamlı bir iş peşindeymiş gibi
duruyordu, *doğru olmak* ve *doğru kalmaya çalışmak.*

/İhtiyacın kadar yaz./ Çok yazanlar bilenlerin değil, cahillerin
arasından çıkıyor. İlmin noktasını kaybedip onu arayıp duranlar. Kendimi
de o cüheladan biri olarak görüyorum. Yazı yalandır, akıldaki resmin,
kulaktaki sesin, kalpteki hissin yalınkat ve *yalankat* ifadesidir. Buna
güvenip de, onunla övünene gülmek gerek.

Yaşamaya devam etmeye, görmeye, anlamaya, bilmeye devam etme, ancak
alternatiflerini düşününce değerli olabilir. *En kıymetli vazife budur*
diyeceğimiz bir vazife yok. İyi addettiklerimizin hepsi,
alternatiflerine göre iyi. Konuşmak ancak susmak kötüyse iyi. Susmak
konuşmak kötüyse iyi.
