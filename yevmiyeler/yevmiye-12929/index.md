---
title: "Murakabe 12920"
date: 2015-01-17 20:16:57 +0200
dp: 12920
tags: []
---

*Başarı için ölümü hatırla* yazmış.

Demek istediği herhalde şu: İnsanın ölümden sonra ne olacağı belli
değil ama bir şey kesin: iradesi elinden alınacak. *Başarı için
iradenin kısıtlı olduğunu düşünüp en iyi şekilde kullan.* Ölümden
sonra iradesi olmadığı için elinden gelen de bir şey olmayacak. İnsan
tamamen *edilgen* bir nesneye dönüşecek.

Veya zaten öyle olduğunu *anlayacak*.

İrade bir vehim midir? 

Verilen örnekler var tabi, yani, insanın tercih edebileceği durumlar
var, şu tarafa mı gitsem, bu tarafa mı gitsem. Ama bunların hepsi
firavunun tanrılığını göstermek için iki kişiyi çağırıp, bunlardan
birini öldürüp, diğerini sağ bırakmasına benziyor.

İki yol varsa, birini tercih edersin, ancak *gerçek irade* yolları
tercih etmek değil, yol açmaktır.

Olmayan yolda gidebilme irademiz yok. Tren rayları yeterince sık
olduğu için onlarla sınırlı olduğumuzu unutacak kadar çok
*seçeneğimiz* var gibi duruyor. Ancak rayların arasına erişecek
irademiz yok.



