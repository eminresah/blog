---
title: "Romantik İş"
date: 2017-11-11 20:51:35
expiryDate: 2018-11-11 20:51:35
dp: 13999
featured_image: "/images/header-99.jpg"
images: ["/images/header-99.jpg"]
published: true
tags: []
---



Neden kafe açmak istiyorsun sevgili dostum? Emeklilik için başka bir meşgale
bulamadın mı? Yazık değil mi sana? Kendine? Orada birilerinin getirdiği kahveyi
içmeyi, o kahvenin lojistiğini, garsonun sigortasını veya zabıtanın
ziyaretlerini düşünmekle bir mi sanıyorsun?

Kafe romantikliğini biliyorum. İnsanların bir kenarda, kendi kahvelerini
demleyip, bir yandan da gelenlerle *muhabbet* ederek gelirlerini sağladıkları o
güzel hayalleri. Ama ben bir erkeğim ve esnaflık tecrübem de *o işlerin*
dışarıdan göründüğü kadar romantik olmadığını öğretti.

Daha doğrusu, sıkıcı taraflarını birine havale etmedikçe, başkaları için yapılan
hiçbir işin bir romantiklik içermeyeceğini. Bütün işler bir noktadan sonra,
artık kendini tekrar etmeye başlar. Mimar olsan evler, doktor olsan hastalar,
programcı olsan projeler birbirine benzemeye başlar. 'Yaratıcılık' çoğu zaman
bir lükstür, adı yaratıcı olan işlerde bile işin büyük kısmı sıkıcı ve tekrar
gerektiren işlerden oluşur.

Onun için romantiklik yapamıyorum. İş konusunda kriterlerim artık farklı. Daha
çok zaman bırakıyor mu, arada öğle uykusu var mı, çocuklara zaman kalıyor mu
gibi şeyler. Yoksa iş olduktan sonra ne olursa olsun, İŞ.

