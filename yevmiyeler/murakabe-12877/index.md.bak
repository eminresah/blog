---
title: "Murakabe 12877"
date: 2014-11-23 02:18:14 +0200
dp: 12877
draft: true
tags: []
---

`Şu paylaştığın ekran
görüntüsünü <file:~/Repository/eminresah/yevmiye-12877/>`__\ açıklaman
lazım. *Emin ol* kimse bir şey anlamamıştır.

Gayet açık bence.

Bir defa, neden İngilizce? Anladık İngilizcen iyi ama sadece kendini
ilgilendiren konularda da mı İngilizce kullanıyorsun?

Yoo, aslında bu doküman Türkçe başlamıştı. Hatta bu *günlük* ya, bunun
genel takibi hala Türkçe. Ancak cümlelere bir fiille başlama alışkanlığı
edinmeye çalıştım. Bu da Türkçe cümle kurmayı zorlaştırdı. Ya daima
devrik cümlelerle *\*ARA\* falancayı filanca konuda* gibi notlar
alacaktım veya İngilizce yazacaktım. İngilizce kullanmam Türkçem
bozulmasın, devrik cümleye alışıp da sapıtmayayım diye.

Tuhaf bir açıklama. Neden cümle başlarında fiil kullanıyorsun? Sonunda
kullan?

Bu da kullandığım programla ilgili bir ayar. Cümle başlarında renkli
gösterilenleri ayarlayabiliyorsun, onlarla ilgili komutlar
yazabiliyorsun, diyelim o günkü bütün telefon görüşmelerini bir kerede
yapmaya karar verdin. *=CALL= diye başlayan yapılacak işleri getir*
diyebiliyorsun. Hatta bunun için sadece ``F12 Q C`` diye üç tuşa basmak
yetiyor şu sıralar kullandığım ayarlarda.

Bu program ne?

Emacs'in ``org-mode`` 'u. Bu sitenin de yazıldığı sistem. Emacs benim
için artık bir *yaşam biçimi* haline gelmiş durumda. Türkiye'de pek
kullanan yok, daha doğrusu kendimden başka kimseyi görmedim, çok fazla
olduğunu da sanmıyorum. Org mode doküman hazırlamaktan, takvim takibine
bir çok konuda işime yarıyor. Emacs zaten *konfigüre edilebilirliği* ile
meşhurdur. ``Org mode`` da onun paketi olarak aynı.

Önerirsin yani.

Kime olduğuna bağlı. Bilgisayarı ne için kullandığına bağlı. İş yüküne
bağlı. Herkese her şeyi önermem. İnsanın bu araçlara önemli bir zaman
yatırımı yapması gerekiyor bu yatırımın anlamlı olacağını düşündüğüm
insanlara önerebilirim. Ancak bu araçların az sayıda insana faydalı
olacağını da biliyorum. Bu araçlardan faydalanacak insanların buna
yatıracakları zamanları yok, diğerlerinin de o kadar çok zamanları var
ki bundan faydalanmaları pek mümkün değil.

Zaman yatırmadan olmuyor mu?

Aslında olur. Yavaş yavaş öğrenirsin, ben de öyle öğrendim. Bilgisayarla
işlerimin %80'ini Emacs üstünden yapmaya başlamadan önce, onunla yazmayı
öğrendim. Emacs aynı zamanda bir Lisp programlama dili yorumlayıcısıdır.
Bunu öğrendim. Zaten yavaş yavaş öğreniyorsun. Ancak diyelim Word'deki
kadar hızlı bir giriş yapmak, doküman üretmek zor. Farklı dünyaların
programı bu ikisi. Benim Windows'tan sıtkımın sıyrılması bile Emacs'i
yeterince iyi kullanamıyor olmakla alakalıydı. Emacs'i Windows üstünde
çalıştırmak mümkün ama arkaplanda çalışan programlar farklı olunca,
çalışma süreçler de değişiyor. Diyelim ``offlineimap`` yoksa, bilmiyorum
belki Windows'ta vardır ama yoksa, epostaları almak için başka bir yol
kullanmak lazım. Windows ben bıraktığımda şu çıkan siyah ekran var ya,
işte o terminalden kullanımı pek tavsiye etmiyordu. PowerShell
öncesinden bahsediyorum. Onun için kendine ufak programlar yazıp,
bunları kullanmak zordu. Emacs de *ben buraya yabancıyım* diyordu.

Kaç senedir Linux veya BSD kullanıyorsun?

Uzun zaman oldu. On yıl olmuştur.

En büyük avantajı ne?

Cihazdan bağımsız hale getirdi beni. Kullandığım bilgisayarları sayayım,
``leonardo`` 2005 model IBM ThinkPad, ``thomas`` 2004 model bir Asus,
``xantippe`` 2013 model bir Samsung, ``kindi`` 2007 model bir Toshiba,
``zeno`` 2012 model bir masaüstü ve en son gelen ``epictetus`` bir
Lenovo Thinkpad. Sanal server ``hippias`` da sayılabilir. Bunlar el'an
kullandıklarım. Bir de merhum ``thales`` ve ``socrates`` veya önceki
server'lar ``gorgias``, ``protagoras`` gibi eskilerle, annemin
``empedocles`` Samsung'u gibileri de var. Bunların herhangi birinin
başına oturup aynı tuşlarla, aynı programlarla, aynı ayarlarla
çalışabiliyorum ve yeni gelen bir makineyi bunlardan birine benzetmem üç
saat kadar alıyor.

Windows kurmaktan kısa. Ama sorun çıkarsa, Linux'ta bazı şeyler
çalışmıyor. Senin bu yeni bilgisayarda her şey çalıştı mı hemen mesela?

Bazı sorunlar çıkıyor, doğru. ``leonardo``'da *Windows tuşu* adıyla
maruf *Super* tuşu yok. Benim için de önemli bu, çünkü tüm temel
ayarları bu tuşa bağladım. Ben de ``xmodmap`` diye bir programı öğrenip,
başka bir tuşu Windows tuşu haline getirdim. Bu son gelen ThinkPad'de de
ekran parlaklığı Gnome'da çalışıyor ama benim Xmonad pencere
yöneticisinde çalışmıyordu. Onu da benzer şekilde halletmem gerekti.
Bunun gibi arızalar çıkıyor. Neticede firmaların desteği veya gönüllü
birinin çıkıp ilgili sürücüleri üretmesiyle ve değişen standartları
takip etmesiyle alakalı durumlar. Windows veya Mac kadar cicili bicili
olmuyor her şey. Ancak cicili bicili olması da benim işler için uzun
vadede pek anlamlı değil. Belli alanlarda yeterince program olmayabilir
ancak üretkenlik açısından diğerlerine nazaran daha iyi. Windows'a
mecbur olduğumuz yerler hala var ama bunlar da azalıyor. İnşallah grafik
ve tasarımla uğraşanlar sırf o işi yapan tabletler edinebildiğinde hepsi
daha iyi olacak.

Bugünkü yazı da pek bir teknik oldu.

