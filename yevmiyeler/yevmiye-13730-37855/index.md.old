Title: Yevmiye 13730/1
Author: Emin Reşah
Date:  2017-02-16 03:29:55
Dp: 13730
Status: published
Image: /img/header-30.jpg

A- hanım (2.5) artık tuvalete oturmaya başladı. Bugün annesi tuvalette onu
unutmuş, onu oraya oturtup başka işler yapmış, onlara dalmış, kızımın da sesi
*annii* diye azıcık çıkmış. Sonunda annesinin aklına gelip yanına gittiğinde,
*anni tuvalete yapıştım* demiş. Bu kız bizi öldürecek herhalde. 

Bu dünyada beni karşılıksız olmasa da en çok kızımın sevdiğini
düşünüyorum. İnsanları bazen bilerek, çoğu zaman bilmeden korkutuyorum ve zaten
çok da sevimli biri sayılmam. Bunları öğrenmem zaman aldı, sevilmediğimi daha
erken öğrensem hayatım daha farklı olabilirdi. Kızımsa beni seviyor, zaten pek
sevgi görmediğimi de onunla tanıştıktan sonra anladım sanırım. 

Bunu düşünürken çocukluğumun, oğlumun yaşındaki çocukluğumun ne kadar zor
geçtiği aklıma geldi.

