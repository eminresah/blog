===============
Yevmiye - 12689
===============

:date: 2014-11-23 02:18:14 +0200

.. :Date:   12689

Bugün neler öğrendiğime dairdir.

--------------

`Taiping isyanını
öğrendim <http://en.wikipedia.org/wiki/Taiping_Rebellion>`__. Çin'de, 19
yüzyılda, Qing hanedanı sırasında çıkan bu isyanı, devletin yaptığı
bürokrasi sınavına 4. defa girip, yine *başarısız* olan bir Çinli
çıkarmış. Çinli ama Hristiyan Çinli. Hatta kendini *İsa'nın küçük
kardeşi* diye tanıtmış. 14 sene süren isyanın hedefi, bağımsız ve
modernize bir *semavi krallık* kurmakmış.

--------------

Benim de canım bazen bürokrasiden illallah edip isyan etmek istiyor.

--------------

`Bram Stoker'ın <http://tr.wikipedia.org/wiki/Bram_Stoker>`__, `Henry
Irving <http://tr.wikipedia.org/wiki/Henry_Irving>`__'in asistanı
olduğunu ve `Oscar Wilde <http://tr.wikipedia.org/wiki/Oscar_Wilde>`__'ı
çevresine tanıtan kişi olduğunu öğrendim. Edebiyat ve yayıncılık
işlerinin *yetenekliler kabilesi* tarafından yürütüldüğüne dair fikrim
kuvvetlendi.

--------------

*Aeval*, başlangıcı olan ama sonu olmayan zamanı anlatmak için
kullanılıyormuş. *Meleklerin zamanı.* Biz her şeyle beraber meleklerin
de öleceğini, hatta Azrail'in de can vereceğine inanıyoruz. Bizde
ebediyet sadece Allah'a mahsus. Hristiyan teolojisinde ne çok yarı tanrı
var.

--------------

İnsanın dünyaya dair algısı 50 ms kadar geriden gelir. Bir saniyenin
20'de biri kadar geçmişte yaşıyoruz.

--------------

Musa Bin Meymun hayatının çoğunu Kahire'de geçirmiş. Endülüslü olduğu
için orada yaşadığını sanıyordum. *Musa'dan Musa'ya Musa gibisi çıkmadı*
dermiş Yahudiler.

--------------

Yahudilerin *Yeruşalim Tapınağı* yıkıldıktan sonraki din macerası ilginç
geliyor. Önceden tamamen Tapınak merkezli bir dinleri var ve sonra o
merkez yok oluyor. Mesela hac tek ibadetken, Kabe'nin yıkıldığını ve bir
daha hac yapılamadığını düşün. Bunun altından kalkmışlar.

Günümüzde Kudüs dışında *işgal* hissetmemizi icap ettiren sebep yok,
Kudüs de Müslümanlar için diğer iki Harem kadar acı verici değil, çünkü
sembolik bir anlamı var ama kimse Kudüs'e haccetmeye gitmiyor.
Müslümanların en kötü olduğu zamanlarda bile o derece bir yıkım olmadı,
Müslümanlar değişmemekte haklı değil mi?
