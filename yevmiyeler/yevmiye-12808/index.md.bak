---
title: "Yevmiye 12808"
date: 2014-11-23 02:18:14 +0200
dp: 12808
draft: true
tags: []
---

`Tolstoy'un *edebiyat dini* ve *rahipleri* hakkında
söyledikleri <http://www.brainpickings.org/index.php/2013/11/20/tolstoy-on-motives/>`__
hiç tuhaf gelmedi. Asıl gayelerinin *daha çok ün* ve *daha çok para*
olduğunu, ettikleri *büyük büyük lafların* sadece bu gayeye matuf
bulunduğunu anlatmış. Ben bu *İtiraflar* kitabının tercümesini sanırım
okumuştum küçükken, belki ondandır *yazarlığa* bakışımın hep menfi
olması.

--------------

/Birinden sıkıldığında neden sıkıldığını merak edip anlamaya çalışıyor
ve böylece sıkıntısı geçiyordu./

--------------

Lübnan'da devlet başkanlığı, başbakanlık ve meclis başkanlığının hangi
din ve mezheplerce doldurulacağı belli olduğu için, *dengeyi bozmamak
maksadıyla* 1932'den beri nüfus sayımı yapılmıyormuş. Bayraklarına sedir
ağacı değil, eşşek ve karpuz koysalar daha uygun olur aslında. *Eşeğin
aklına karpuz kabuğu düşürmüyoruz, since 1932*

--------------

`Toffler'in Nabokov'la yaptığı bir
röportaj <http://longform.org/stories/playboy-interview-vladimir-nabokov>`__
var ve samimiyetini çok sevdim. Hemingway için *ergen* diyor bir yerde.
*Toplumcu sanat* için, *ben sadece birey için yazarım* diyor.
Romanlarını yazarken ufak tefek notlar biriktirmeye başlarmış ve
sırasıyla yazmazmış kitabı, bir o sahne, bir bu sahne. (Ben de böyle
yapmaya çalışıyorum ama toparlaması zor oluyor reis.) Rusların hepsinin
Dostoyevski'yi sevmediğini, sanatçıdan çok *mistik* gördüklerini
söylemiş. *Sanat en ulvi halinde karmaşık ve aldatıcıdır* demiş. Bir
romanda diyalog ne kadar azsa, o kadar severim demiş. (Burada pek
anlaşamıyoruz.) *Bilimin herhangi bir sırrı ortaya çıkardığına
inanmıyorum* demiş, falan. Her söylediğinde hemfikir değilim ama
söyleyiş tarzındaki samimiyet güzel. Okumuş, okutmuş ve yazmış bir
adamın yüklü netliği var.

--------------

Chateaubriand'ın *Yaşama sanatı konusunda usta bir adamın çalışması ve
eğlenmesi arasında net bir ayrım yoktur* diye bir sözü var. /Yaptığı
işin hakkını vermeye çalışır ve çalıştığı veya eğlendiği arasındaki
kararı vermeyi başkalarına bırakır. Kendisi açısından her ikisini de
yapmaktadır./

Dut ağacının altında bir çay içseydik Chateau.

