=============
Yevmiye 12803
=============

:date: 2014-11-23 02:18:14 +0200

.. :Author: Emin Reşah
.. :Date:   12803

`Şurada <http://www.brainpickings.org/index.php/2013/09/04/charles-bukowski-on-writing/>`__
bir kaç Bukowski lafı gördüm.

    Hava ve ışık ve zaman ve mekanın [yazmakla] hiç ilgisi yok ve yeni
    bahaneler bulmak için daha uzun bir ömürden başkaca bir şey
    sağlamaz.

ve

    Yazmak güzel bir kadınla yatağa girmek ve akabinde kadının kalkıp,
    cüzdanına girip, elinize bir avuç para tutuşturması gibi.

Bu ikinciden jigololuk gibi bir şey anladım. (Valla bana böyle
gelmiyor.)

Birincisinde haklı. Yazı yazmaya bahane arayan yazmasın. Ortalık *zorla
yazılmış yazılardan* bu hale geldi.

--------------

Hilal taktiğinin Türklere münhasır olduğunu söyleyenler Kartacalı
Hannibal'in Cannae savaşında benzer bir taktik kullandığını bilmiyor
olmalı.

Hilal figürü de İstanbul'un eskiden beri simgesiymiş. Belki *savaş
alanında hilal gördü* mitinden çok, *Kayser-i Rum* telmihi vardır
veyahut İslam'dan önceki Türklerin de paralarda kullandığı bu hilal
figürü herkesin pek sevdiği bir figür olabilir.

Buna bakıp, *Müslümanlar (haşa) Ay Tanrısına tapıyor* diyen de var ama
bunların kötü niyetleri cehaletlerini aşmış.

--------------

Sarı saça sahip olmak, bir sene okul okumuş olmaya bedelmiş. Sırf sarı
saçından dolayı, üniversite 3'ten terk biri, mezunmuş gibi para
kazanabiliyormuş. Yüzü simetrik olanlar, olmayanlara nazaran daha
başarılı oluyormuş, daha yakışıklı olanlar, işlediği suçlara karşılık
daha az ceza alıyormuş. Hayat ne kadar *adil.*
