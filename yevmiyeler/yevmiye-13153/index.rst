Yevmiye 13153
=============

:date: 2015-09-15 18:06:52 +0300

.. :author: Emin Reşah
.. :date: Sun Jul 19 18:23:48 EEST 2015 
.. :dp: 13153 


*17 Temmuz 2015, Cuma*

Türkiye'nin politik durumu hakkında iki üç kelime yazmak ister miyim
diye sordum kendime. İçimden *evet* diye bir ses geldi ama isteksiz ve
bezgin. Seçimlerden sonra olanlara bakınca *bunların olmasını
istemediğim için, tek parti hükümet olsun diye oy vermiştim*den
başkasını diyemiyorum. Koalisyon denen şey, *belirsizlik* içerdiği
için kötüdür. Belirsizlik ve güvensizlik. Tek parti iktidarının ne
kadar iktidarda kalacağı bellidir, aşağı yukarı dört sene sonrasına
kadar hükümetin ne olacağını bilirsin. Kanun *Tek parti hükümet
kuramadığında hükümeti ilk iki parti şu bakanlıkları alarak kurar*
dese belirsizlik ortadan kalktığı için yeterli. Mevzu benim için ve
herhalde ekseriyet için bu belirsizliğin, hükümetsizliğin,
politikasızlığın olmadığı bir sistem. Bunun için oy vermiştik ama
olmadı. Neyse.

Bir de seçimden önce birbirilerine bir sövmedikleri kalan
siyasetçilerin seçimden sonra uzlaşmaya davet etmesi. İnsanın biraz
utanması olur. Veyahut bunun gibi bir şeyler.

------

Bizim *batılı* cenah Batıyı ne kadar iyi tanıyor? Bizim batılılıar da
tembel ve cahil. Bizim batıllıar da çalışmayı sevmiyor. Bizim
batılıların yapmaya çalıştığı, tepede durmak, belli ipleri ellerinde
tutmak. Bunun için tırmalıyorlar. Tek dertleri avantajlarının elde
kalmaya devam etmesi, zihnen müstemleke valisi sıfatıyla hareket
edebilmeleri.

Asıl derdi bu memleketin. Zengin, aklı başında olan insanların,
fikrinin sadece taklit ve batıya karşı eziklik olması.

Gerçekten iyi düşündükleri, iyi tanıdıkları veya daha akıllı oldukları
için karşı çıksaydılar İslam'a, bu kadar çirkefliğe gerek duyarlar
mıydı? Daha iyi olsaydılar, her manada daha iyi. Kurduğun düzenin iyi
çalışacağından eminsen, kuralları orta yerde değiştirmeye teşebbüs
etmezsin.

Nişanyan gibileri İslama muhalif sözler söyleyince de aklıma gelen
bu. *Daha iyi* olmanın objektif bir göstergesi olabilecekse,
insanların sevmesi ve benimsemesidir. İnsanlar bir yandan etrafa
şarlayan, bir yandan kendi varoluş sıknıtısını çözememiş, ama akıl
vermekten, tüketmekten, tahakküm etmekte uzaklaşamayanları
sevmez. Bunların başarılı olması, fikri genlerini aktarması mümkün
değil. İnsanın hakka taraftar olması lazım ama insanların sizi sevmesi
de lazım.

Halka bırakırsan, halk ne yapacağını bilmez
diyecekler. Doğru. İnsanların kendi başlarına yol bulması mümkün
değil. Birinin onlara anlatması lazım. Evet. Birilerinin halka yol
göstermesi fikrinde problem yok, bunların *daha bilgili* veya *daha
zengin* olmasında da bir sorun görmüyorum. Ancak gerçekten iyi olan
insan, gerçekten işinin hakkını yapan insan, o halkın, yönlendirmeye
çalıştığı halkın dilini ve neleri nasıl anladığını anlamaya
çalışır. Onu görmeye çalışır. Bir iki defa camiye gitmiş olur, Namaz
kılmak nedir bilir. Onların neye ne için inandıklarını anlamaya
çalışır.

Bunu yapmadığı zaman, söyledikleri doğru olsa veya içeriği daha güzel
olsa da, nihayetinde kavanozun üstüne yapışmış ve oradaki camı
görmeyen bir böceğin etkili olduğu kadar etkili olabilir.

İşte bu kavanoz yalayan böceklerden muztaribiz. Yoksa uçup giden veya
kavanozun ağzından girmeye, yolunu yordamını öğrenmeye heves
edenlerden değil.

------

İnsanların kültürlü olması neden gerekli? Onların toplum için *bir
araçtan* öte *bir ego* olması? Kendilerine benlik yapması?
Kendilerine bir kültür oluşturması? Bunlar neden gerekli?

Egonun *gerekli* olduğunu söyleyenler, ego derdine tutulmuş
olanlar. Onların şahitliiği geçerli olabilir mi bu konuda?  İnsanların
kendisine benzemesini isteyen birinin şahitliğinden bahsediyorum.

Entelektüel yaratmanın maliyeti, ondan edilen *faydaya* nazaran hayli
yüksek. Eğer ondan sğlanan bir fayda varsa, toplum adına bir fayda,
belki bunların daha ucuz yolları da vardır.

------

İnsanları aydınlatmak vs. kendini adylatmak.

Bu ikisi aynı anda mümkün mü? 


