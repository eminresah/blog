---
title: "Yevmiye 13395"
date: 2016-03-18 23:20:30 +0200
dp: 13395
draft: true
tags: []
---

Hayat felsefesi kumarı diye bir yazı yazmışım zamanında. İnsanların hayatlarını
üzerine kurdukları fikirlerin, ardında çoğu zaman ufak tefek tecrübeler
var. Kırmızı elbiseye özenip itfaiyece olacağını söyleyen çocuklrdan bir
farkımız yok.

İnsanın kendi hayatının sebeplerini murakabe edip, bunların pek de büyük
olmadığıı görmesi. Belki insanlığını hatırlaması için en önemli araç. 

Bir fotoğraf gördüm geçen, küpeli müpeli, yakışıklı bir adam. Oyuncu cinsinden
sandım, geçtim. Tanımadığım bir adam. Ertesi gün, bunun meğer Cündioğlu'nun
fotoğrafı olduğunu gördüm. Küpesini savunuyormuş. Diyanet mekruh demiş de,
kendisi dervişmiş.

Dervişin deri gitmiş, vişi kalmış gibi duruyor bu bahane. Basitçe, *hoşuma
gidiyor, yakıştığını düşünüyorum, takıyorum* dese daha insan olacak adam, işin
içine illa bir dervişlik karıştıracak. Bir kibir sokacak illa. Ben sizin
kurallarınızdan daha âlî kurallara tabiyim diyecek. Hayır, takacağı kırık bir
küpe ve bunun için dervişlikten ve dervişin nasıl da sadece Hakk'a kul
olduğundan bahsediyor.

Eskiden, belki on sene önce okurdum. O zaman da keyif vermezdi, bu *talipli*
laflarını gördükten sonra hiç tadı kalmadı. *Normal* olmanın *eksiklik* olduğunu
ergen zamanlarımda ben de düşünürdüm, amenna, ancak bunun üzerinden uzun zaman
ve hayli tecrübe geçti. Bir insanın kendini, bulunduğu toplumdan bu kadar tecrit
edebilmesi, onlara ahkam keserken bu derece komik bir kibirle konuşması ve hiç
de *göklerin melekutuna ulaşacak* manada değil, bilakis hamlık manasında
çocuklaşması nasıl oluyor bilemedim. Bunun alıcısı var demek. Yani birileri bu
ne dediğini ve ne düşündüğünü kendi de bilmeyen amcadan *üstad* üretmiş

Kendisi değil, başkaları üretmiş ve bu ürün, zatıalilerinin de hoşuna gitmiş
olacak ki, teatral bir *yazar pozu* takınmış. Şu ana kadar okuyup da, *tereddüt
tereddüt üstüne binmiş* demediğim bir yazısı olmadı ama *derviş* böyle
olunuyorsa demek.

Kısacası, bunları gördükçe, bir kültür mafyasının tezgah ürünleri oldukları
intibaı kuvvetlendikçe, yazar çizer takımına ihtiramım da, ihtiyacım da
azalıyor. Türk kültürü bunlara kaldıysa, zaten kayıp gitmiş bir yıldız sayalım.

