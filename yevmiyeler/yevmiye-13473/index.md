---
title: "Yevmiye 13473"
date: 2016-06-03 18:00:17
dp: 13473
draft: true
tags: []
---

General Allenby'nin Sultan Selahaddin'in sandukasını teklemeyip, *işte yine
geldik* dediği anlatılır.

Geldiler de, neden geri gittiler? 

Buradaki cevap, *aslında gitmediler* şeklinde oluyor. *Hala tüm dünyayı onlar
yönetiyor.*

Batılı bir ülkenin davranışlarını anlamaya çalıştığımda, onlarla bizim
aramızdaki uzaklığı, bizimle başkası arasında arıyorum. Diyelim Afrika'daki bir
ülke, diyelim, Uganda. Bunun içişleri bizi ne kadar ilgilendirir? Türkiye Uganda
politikasını, oranın falanca kabilesi veya filanca siyasetçisi üzerine mi kurar,
yoksa daha genel bir politika mı izler? 

Biz fazla *emperyal* düşünen, aklı geçmişte takılı kalmış bir milletiz. Sahnede
olduğumuzu, tüm gözlerin üzerimizde olduğunu hayal ediyoruz. Dünyayı biz
kurtaracağız.

Neden İngilizler kutsal mekanlarını *fethetmiş* oldukları halde, bırakıp
gittiler? Yerlerine Yahudileri bıraktılar diyecekler. Bizim o zamanlar
Yahudilerle aramızda bugünkü kadar büyük meseleler yoktu, ancak Hristiyan
dünyası onları ezelden beri sevmez. Bir de bu. 

Konu bana nedense, sevmedikleri iki milleti, Yahudileri ve müslümanları, her
ikisi için de kıymetli bir yer için ilanihaye kavgaya sürmüşler gibi gelir. Bir
Kudüs'le iki kuş. Batı hem Yahudi derdinden kurtuldu, hem Müslümanların uzun
süre tekrar Batıya yönelmesine mani oldu. Bizim şu an en büyük düşmanımız
İsrail.

Komplo teorilerine itibar etmem ama başından beri genel politikanın böyle
belirlenmiş olduğunu tahmin ediyorum. İngiliz çekildi, çünkü derdi fethetmek
değil, rahat etmekti.

