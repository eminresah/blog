Title: İsraf olarak ölüm 
Author: Emin Reşah
Date:  2017-11-12 23:20:53
Dp: 14000
Status: published
Image: header-01.jpg

Ölümün varlığını düşününce, sanki biri bu konuda temel bir kural koymak istemiş
gibi geliyor. Sırf organizma açısından düşünüldüğünde büyük bir *israf.*
Doğuyor, bir düzene kavuşuyor, büyüyor ve verimli hale, çevresini etkin
kullanabilir hale geliyor: Ancak ondan sonra yavaşlamaya, yaşlanmaya başlıyor. O
kurulan düzen, organizmanın verimli kullanımı kayboluyor. Sonunda öldüğünde, o
senelerin kazancı kaybolup gidiyor.

Ölüm olmadan gelişme olur muydu? Evrim olur muydu? Bakteriler ölmüyorlar ama
bizden hızlı mutasyona uğruyorlar. Bizim ölümümüz de, her ne kadar kaynakları
tekrar aldığı yere iade etse de, çok önemli bir evrimsel anlam içermiyor. Ölüm
olmasa organizma daha iyi olur muydu? Olabilirdi, belki.

O sebeple ölümün varlığı, sanki *imtihan* veya *oyun* gibi bir hayat ilham
ediyor. Veyahut, tüm dünyanın tek bir organizma gibi olduğunu ve bizim de onun
hücreleri olarak, arada bir ölmemiz gerektiğini düşüneceğiz. Ne düşüneceksek
düşünelim, kendimize atfettiğimiz önem aynı kalmayacak. 
