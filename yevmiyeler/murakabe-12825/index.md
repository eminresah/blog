---
title: Murakabe 12825
date: 2014-11-23 02:18:14 +0200
dp: 12825
draft: true
---

/Bir işi ilk defasında iyi yapmıyorsan, ne zaman daha iyi yapmaya zaman
bulacaksın?/ der bir söz.

Zamanın daha rahat olduğu bir zamanda olabilir mi? İmkanların daha rahat
olduğu?

Maliyet konusunda tek eksen yok. Bazı işleri ilk defasında iyi yapmak
gerek ve bazılarını sonradan da iyileştirebiliyorsun. Hatta bazılarını
devamlı iyileştirmen gerekiyor.

Nereden aklına geldi bu?

Yaptığım işleri ne kadar iyi yaptığımı düşündüm. Sonra bu aklıma geldi
ve bunun doğru olmadığı. *Mükemmeliyetçilik* önemli bir arıza çeşidi.

Evet, işini *ilk defasında* mükemmel yapmaya çalışmanın da bir bedeli
var. Eğer *bedel* diye bir kriter olmasaydı, mükemmeliyetçilik doğru bir
tavsiye olurdu. Ancak mükemmelle *sıradan* arasındaki bedel farkı çok
yüksekse, bu bedeli karşılamak doğru bir *politika* olmayabilir.

Mükemmeliyet isteyenler bunun bedelinden habersiz mi?

Bunun bir bedeli olabileceğinden habersiz. A nesnesini *yeterliden*
*mükemmele* çıkarmak için ne gerek? Bu bedele değecek mi?

Bizim işte *hızlı ve arızalı* genelde *yavaş ve mükemmeli* döver.
Giderek bu hale geliyor sanırım, hızlı üretilmiş sonuçlar, eksik de
olsa, ayrıntılı sonuçlara galip geliyor.

Zamanın ruhunu düşündüğümde, bu gayet normal. İnsanların durup düşünmeye
ve ayrıntılarla ilgilenmeye zamanı yok. Hayat çok hızlı ve ne yapacaksak
yapıp gitmek niyetindeyiz. Uzun yazıları okuyacak zamanımız yok mesela.
Uzun hikayeleri okuyacak.

/Zamanın ruhu/ hız mı?

Hızdan çok acele.
