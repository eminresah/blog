---
title: "Yevmiye - 12690"
date: 2014-11-23 02:18:14 +0200
dp: 12690
draft: true
tags: []
---

Tarihin tekerrür ettiğini düşünmemiz, geçmişe baktığımızda hep bugüne
ilişkin olaylar görmemizden mi kaynaklanıyor? Yeni araba alan adamın,
her yerde benzerlerini farketmesi.

Tarihin *aynen* tekerrür ettiği vaki mi?

/Benzerlik/ çözülmesi zor bir problem. Tarih gibi, *diskura dayalı
bilimler* için hepten zor.

--------------

CNN'in sahibi Ted Turner'ın, Montana eyaletinin arazisinin *yarısına*
sahip olduğunu öğrendim.

--------------

*Upward mobility* için *downward mobility* de gerekiyor mu? Yani
birilerinin sosyal merdivenin basamaklarını çıkması için, diğerlerinin
inmesi gerekiyor mu? Bu kanaatteyim. İnsanlar gevşek piramit
organizasyonlar kurma eğiliminde, zihinleri de *ağaç* yapısı gibi
çalışıyor bir ölçüde. Tüm bürokratik organizasyonların buna benzemesinin
insanın düşünce yapısından kaynaklanan da bir tarafı olmalı. Karınca ve
arılarda farklı organizasyon yapıları var mesela, *bir kraliçenin tarak
dişi gibi eşit evlatları* olabiliyorlar.

Piramit olduğu için, yukarıdaki kadro sayısı az. Yeni kadro üretimi de
fazla değil. (:math:`m` bir idareciye bağlı eleman sayısı, :math:`n`
toplam eleman olmak üzere toplam :math:`log_m^n` *idareci* olabiliyor,
yukarı gittikçe de azalıyor.) Bu durumda birilerinin piramitin tepesine
çıkması için, birilerinin de inmesi gerek. *Herkes yukarı çıksın*
diyemiyoruz.

/Sosyal adalet/ denen hadise, bu piramidin kişilerin en uygun oldukları
noktaya çıkabilmeleri esasına dayanır. Ancak elimizde Huxley'in Cesur
Yeni Dünya'da hayal ettiği gibi \\alpha \\beta \\epsilon gibi etiketler
olmadığından, kimin hangi mertebeye uygun olduğunu gerçekte bilemeyiz.
Dahası insanların başlangıç noktaları da *nereye uygun* olduklarını
etkiler, sadece genetik değil, sosyal konumlarının getirdiği avantajlar
ve çevreden edindiği değerler, bazı pozisyonlara, bazı insanları
diğerlerinden daha uygun hale getirir.

Piramidi yok etmek mümkün mü? Piramidin yerini ancak başka bir piramit
alabilir. Yeni piramit de bir *robot piramidi* olabilir ve o sayede
insanlar *sadece tüketici* hale gelirse, evet, mümkün. Ancak insanların
*dünyanın efendisi* olarak piramitten kurtulmaları mümkün değil.

O sebeple *piramidi en iyi nasıl inşa ederiz?* sorusunu daima sormak
lazım. İnsanların kendisine sorarsanız, hemen herkes olduğundan daha
yukarıyı hakettiğini söyleyecektir. Piramit sosyal bir vakıa olduğu
için, sınavların etkisi azdır. Sınav kazanarak yukarı çıkarsınız ama
*sadece* sınav bir işe yaramaz.

Daha doğrusu sınav kazanarak yukarı çıkmanın anlamlı olması için, *sınav
kaybederek aşağı inme* diye de bir kurum olmalı. Benim bildiğim hiçbir
meslek grubu, mensuplarını devamlı sınava tabi tutmuyor. Bir defa
uzmanlık sınavını geçince tamam, bir defa mali müşavirlik sınavını
geçince tamam, bir defa hakimlik sınavını geçince tamam. Emekli oluncaya
kadar uzman, mali müşavir, hakim. Burada yukarıya doğru bir hareket var
ama yeterince hızlı değil. Ve yukarıdaki insanların yerini aldığında
daha başarılı olacakların bazısı, sınavı geçemediği için hiç fırsat
bulamıyor.

