---
title: "Yevmiye 13282"
date: 2015-11-28 15:24:54 +0200
dp: 13282
draft: true
tags: []
---

Tweetleri mail ile okuyordum. Bugün kapattım. Yerine, her dört saatte bir ayet
gönderecek bir ufak program yaptım. Programcağız. Daha faydalı olacağına imanım
tam.

------

Dün çok kötü geçti. Putin'e çok kızdım. Haber okumaktan çalışamadım. Bugün de
neredeyse öyle gidiyordu ki, savaş da çıksa çalışmak lazım geldiğini düşünüp
çalıştım. Algoritma geliştirmek insanın kafasının selamette olmasını
gerektiriyor. Neticesini etkileyemediğin heyecanlı işlerle meşgul olunca, bu
salimlik kayboluyor. Belki çıtkırılan benim kafamdır, bilmiyorum ancak
matematijçilerin münzevileşmesinin sebebi yalnız kalmayı çok sevmeleri değil, bu
gibi işlerin başka türlü yapılamaması.

Bugün `Doktor'un altı yaşındaki bir yetimle ilgili yazısını
<http://zbetul.tumblr.com/post/133795645177/mn-106>`_ okudum. İntihar fikrini o
yaşta *bulması* tehlikeli geldi. 

Kendim de benzer bir süreçten geçtim velakin ölümü dilemek başka şey, aktif
olarak camdan atlamayı denemek başka. O yaşlar, insanın ölümle karşılaşmasında
zor yaşlar. Ergenlik öncesi genel olarak böyle.

Elimden ne gelir acaba Mehmet için?

------

İslam terörist yetiştiriyormuş. İslam terörist yetiştirmiyor, İslam ölümden
korkmayan insanlar yetiştiriyor, bunun için telaşları. Çünkü ölüme çare bulanın
başka devaya ihtiyacı yok. Müslümanlar ölüme çare buldukları için tehlikeli.

Tarihin nereye yöneleceğini merak ediyorum.


