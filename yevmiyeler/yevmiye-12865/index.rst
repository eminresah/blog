=============
Yevmiye 12865
=============

:date: 2015-11-15 00:29:59 +0200

.. :Author: Emin Reşah
.. :Date:   12865

Kahveyle beraber ne gider?

Bayramlar olmasa hatırlayacağın yok.

Marifet iltifata tabii.

Ya devlet başa, ya kuzgun leşe.

Sabahın seher vaktinden akşamın alacakaranlığına dek.

Öğle uykusu.

Hayatın köşelerindeki köleler.

Durumun bizatihi tefekkürü.

Üç adım at.

Yedi kadın.

Üç adım ve yedi kadın. Kadınlarla ilgili hikayelerin erkekler tarafından
yazılması.

Kadınları yazmayı bilen erkek yokmuş.

Erkeği yazmayı bilen kadın var mı?

Erkeği yazmayı bilen erkek var mı?

Erkeğin yazılmaya ihtiyacı olduğunu düşünen?

Başkasını anlatmak zor iş. Kendini anlatmaya çalışmalısın.

Kendini anlatırsan, bunun adı yazarlık olmaz.

Yazarlık nedir?

İcazet yazarlığı, marifet yazarlığı, sadakat yazarlığı, sahibinin
kölesi.

Fikir fahişeliği. Laf fahişeliği. Söz fahişeliği. Kelime fahişeliği.

Çoğu erkek olduğuna göre jigolo demelisin.

Fahişliği desem?

Bilmedikleri için değil, ancak bildiklerini ifade etmek işlerine
gelmediği için.

Belki de bilmiyorlardır.

İnsan bazen bile isteye kafasını karıştırır ki, sorumluluktan kurtulsun.
Kendine yalan söyleyemiyorsan, kafanı karıştır.

Yahudi gibi Müslüman, Hristiyan gibi Müslüman, Ateist gibi Müslüman,
Panteist gibi Müslüman.

Müslüman gibi Müslüman var mı?

Belki vardır. Az.

Niçe'nin *tek Hristiyan vardı, o da çarmıhta öldü* demesi.

*Tek Müslüman vardı* mı diyelim?

Biz farklı bir ümmetiz. Dertlerimiz ve bizi harekete geçirenler farklı.
Dünyamız onlarınki kadar dar değil. Sadece bu dünyayı arzulamıyoruz.  Müslümanın
hayatında ahiret her an yaşanan bir şey, öyle olmalı.

Geriliğimiz de bundan mı?

Bu gerilik meselesini düşünüyorum. Yanlış yaptığımız yerler var, ancak
biz *Batı gibi* olamazdık. Suçluları kolonilere gönderecek bir *hukuk
sistemi* yoktu, dünyanın merkezindeki devletin Amerika'yla neden
ilgilenmediğini sormak abes. Bugün bile İstanbul'daki adamı, Hakkari'ye
gönderebiliyor musun? Dünyanın öbür ucuna, hiçbir medeniyetin olmadığı
yere nasıl göndereceksin?

Onlar nasıl yapmış?

Onlarda din kavgası var, veba var, ölümüne kölelik var, sömürgecilik var,
coğrafi olarak zaten dıştalar. Dezavantajları vardı ve avantaja dönüştü.

300 yıl sonra.

Üçyüz yıl sonra ne olacağını biliyor musun şimdiden? Belki şu an bize hayli
acınası gelen hallerimiz, üçyüz sene sonra kurtuluşumuza vesile olacak.

Belki de onlar alıp başını gidecek.

Onların gelişmesi *boş arazi* bulmalarıyla ilgiliydi, o arazi bitti.
