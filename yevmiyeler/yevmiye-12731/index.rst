=============
Yevmiye 12731
=============

:date: 2014-11-23 02:18:14 +0200

.. :Author: Emin Reşah
.. :Date:   12731

\*Kawasaki'nin eposta tavsiyeleri\*

Adam demiş ki, yazdığınız postaları 5 cümleyle sınırlayın ve bunlar şu
soruların cevabı olsun.

#. Kimsin?
#. Ne istiyorsun?
#. Neden benden istiyorsun?
#. Bunu neden yapmalıyım?
#. Bir sonraki adım nedir?

Övgüden gayrı bütün ayrıntıları azaltın demiş aynı zamanda.

--------------

Devrimiz silah sanaayinin *ikinci mertlik bozumu* zamanı. Birincisinde,
o zamana kadar karşı karşıya savaşmak zorunda olan askerlerin delikli
demir sayesinde birbirlerini uzaktan öldürmeleri mümkün hale gelmişti.
Ancak en azından birbirlerini görebilecek mesafedeydiler. Şimdiki
mertlik bozumunda, robotlar ve uzaktan kumandalı uçaklarla insanlar
öldürülüyor. Drone icad oldu, mertlik tükendi gitti.

--------------

İnançla (belief) iman (faith) arasında şöyle bir fark olduğunu okudum ve
ilginç geldi.

    İnsan inancını değiştirdiğinde, sadece düşüncesini değiştirmiş olur
    ancak hayatı eski akışında devam eder. İmanını değiştiren insanınsa
    hayatı tepetaklak olur.

Buradan, belli bir konudaki düşüncenizin ne kadar iman, ne kadar inanç
olduğunu anlamak mümkün. *Falanca konudaki düşünceni değiştirsen,
hayatında gerçekten ne değişir?* Çoğunun inandığını söylediği, dışarıya
karşı *hayatımın merkezi* dediği konulardaki düşünceleri değişse,
hayatında pek bir şey değişmez.

Muhammed bin Abdullah'ın (ﷺ) son peygamber olduğuna inancını kaybetse,
hayatında çok bir şey değişmeyecek *müslüman* çok.

İnsanın günlük hayatında bir değişiklik yapmayan ve kendine anlattığı
hikayelerinden mürekkep düşüncelerine inanç, günlük hayatını belirlediği
düşüncelerine iman demeye çalışıyorum. İnsanlar iman ettiklerini
söylediklerine iman etmiyor, çoğuna sadece inanıyorlar. (Kimisi
inanmıyor bile, onlar mevzu dışı.)

\*Hayatını değiştirmeye gücü yetmeyen düşüncelere değer verme.\*

--------------

Allah varmış gibi yaşayıp da, olmadığını düşünen var mı? Yokmuş gibi
yaşayıp, olduğunu düşünen?

--------------

Gözlerimin yanmasına aldırmadan yazdığım bu yazıların bir faydası olacak
mı merak içindeyim. Bana faydası ne olabilir? Elif Şafak'ın, geçen sene
(yeni parayla) 1.750.000 TL telif ücreti alması gibi bir fayda
ummuyorum, haşa, yazının bana faydasının da farkındayım. Velakin benden
başka kime ne faydası var, bunu hala çözemediğim için pek reklamını
yapmak istemiyorum. Bir gençlik merakı olarak blogculuk yapıyordum, bir
de baktım yazılar birikmiş. Arada `Suat
bey <http://twitter.com/feeyn>`__ gibi okuduğunu söyleyenler oluyor, ben
de yazmaya devam ediyorum. Marifetin faydası var mı bilmem ama iltifat
için teşekkür.
