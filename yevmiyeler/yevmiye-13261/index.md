===============
 Yevmiye 13261
===============

:date: 2015-11-05 19:27:54 +0300


Dün bir sempozyumdaydım. Türkiye'de akademisyen olmanın rahatlığını gözledim
yeniden.

*Ben bu işin metodolojisini öğretiyorum* diyen adamın benzerlerinden çok
var. Ancak onları bu kadar avanak olmadıkları için anlamıyoruz. Derin
incelemede, yerini muhafaza edebilecek pek fazla insanımız yok.

Veya şöyle de denebilir: Derin incelemede yerini muhafaza edebilecek insan
yok. Bizim veya başkasının. Akademisyenliğin rahatlığı derin incelemenin zor
olmasında. Kaçacak çok delik var.

Ne iş yaptığını kimse tam olarak anlamadığı için, eğer kendini *pazarlamayı* iyi
biliyorsa, az işle büyük görünmek mümkün. Bir konuda senelerini veren insana
nazaran, herkes cahil. Dahası herkes genel olarak da cahil. Bunu
hissettirebiliyorsan, biliyormuş gibi duruyorsan, iyi akademisyen olmak
kolay. Ne iş yaptığını anlayacak en yakın insanın onbin kilometre uzakta olması
da büyük şans. 


