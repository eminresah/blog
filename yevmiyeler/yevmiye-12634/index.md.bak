---
title: "Yevmiye - 12634"
date: 2014-11-23 02:18:14 +0200
dp: 12634
draft: true
tags: []
---

Bugün gazete okurken, neden bu adamların ucuz fikirleriyle zamanımı
öldürüyorum, diye bir düşünce gezindi kafamda. Sonra kendi *elitliğime*
kızdım.

Ucuz fikirler. Bir gazetenin o gün için insanları oyalamaya yarayan
ancak uzun bir düşünce süreci yürütülmemiş fikirleri. Bunları gereğinden
fazla ciddiye alan çok insan var, bir de oralarda yazanların kendilerini
önemli bir iş yapıyormuş gibi görmesi var. Bunların hepsi, bir noktada
eğlencenin başka bir adı.

Gazete yazısı, *ipso facto*, ucuzdur. Ucuz olmak zorundadır. Yazıp yazıp
silemezsiniz. Uzun tefekkür edemezsiniz. Bildiğiniz, bilmediğiniz,
önyargılarınız, sloganlarınız neyse hepsini toparlayıp kağıda
aktarırsınız.

Bana garip gelen şu: Herhangi bir kavga esnasında yazılarını canla başla
savunurlar. İnsanın *ekmek parası*, *ağır yazar* olmasına bağlıysa, bir
ölçüde anlayabilirim ama her durumda meseleyi bir kişilik meselesi
haline getirmenin manası yok. Tabii konu, kavganın rating'leri artırması
olabilir ve ben de çok saf olabilirim.

--------------

Bir gün insanları çiftliklerde yetiştirmek gerekecek mi? Yoksa insan
tamamen lüzumsuz, neredeyse *evcil hayvan* mesabesinde bir şey mi
olacak?

