---
title: "Yevmiye 13455"
date: 2016-05-16 23:26:22
dp: 13455
draft: true
tags: []
---

  Para olsun, bilgi olsun biriktirip duran insan asla özgür olamaz. -- **Krishnamurti**.

  Ailesiyle hakkıyla ilgilenen bir adam zengin olamaz. -- **Navaho Sözü**.

  Bazı problemler o kadar karmaşıktır ki, haklarında karar *vermemek* için bile
  çok zeki ve bilgili olmak gerekir. -- **Laurence J. Peter**


İnsanın hem ailesiyle ilgilenmesi, hem de onlara yetecek kadar para kazanması,
üçüncü sözdeki *karmaşık problemlere* mi girer? Yoksa *mal ve evlatlarınız size
imtihan olarak verilmiştir* ayetine mi? Biriktirerek özgür olamayız ama
terkedince özgür olabilecek miyiz? En nihayetinde kendini öldürmeyeceksen, bir
takım ihtiyaçların olacak ve bunları, dilenmek veya başka bir şekilde edinmek
zorunda kalacaksın. Dilenmek özgürlük müdür?

Krishnamurti'nin ne dediğini anlıyorum ama bu sınırı nasıl çizebilirsin? *Allah
insana bırakamayacağı servet vermesin* derler. Allah insana terkedemeyeceği
makam veya unvan da vermesin. İnsanı yobazlaştıran ve körleştiren *bilgi* de
vermesin. Parayı ve bilgiyi özgürlük aracı yapsın, kölelik değil. 

