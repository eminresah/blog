---
title: "Yevmiye 13330"
date: 2016-02-14 00:37:24 +0200
dp: 13330
draft: true
tags: []
---

Kainat yumurtaysa, ben tavuk muyum? Kainat tavuksa ben yumurta mıyım? Böyle bir
kitap yazmış olsam, mesela, kainatın tavuk, *benin* onun yumurtası olduğunu veya
*ben* 'in tavuk, kainatın yumurta olduğunu iddia etsem. Kainat mı benden doğar,
ben mi kainattan doğarım?

Diyor ki, nasıl ki kalbini attıran hem sensin, hem sen değilsin, şu dışardaki
yağmuru yağdıran da hem sensin, hem sen değilsin. 

Bunlara inanmak nefsime hoş geliyor ama şu sabahın bir iki saat daha geç olup,
uykumu almayı tercih ederdim, yağmuru yağdırmak yerine. Eğer sağ elin, sol elden
haberi olmadığı gibi, benim şu yazıyı yazan elim, yağmuru yağdıran *elimden*
habersizse, aslında bir şey söylemiş olmuyorsun. 

Ortada bir yumurta var, tavuk yok, tavuğun benim olduğumu iddia ediyorlar ama
bir türlü kümese getiremiyorum. 

