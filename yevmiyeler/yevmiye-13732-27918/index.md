---
title: "Yevmiye 13732-1"
date: 2017-02-18 00:45:29
dp: 13732
featured_image: "/images/header-32.jpg"
images: ["/images/header-32.jpg"]
tags: []
---

İnsanların ilişkileri konusunda ne yazmam gerek? Bir şey yazmana gerek yok
aslında. Dedikodu kabilinden çok laf dönüyor. *Muhafazakarlarda evlilik dışı
cinselliğin fazlalaştığına dair dedikodular arttı* diye bir tweet okudum. Ben
duymadım bunları ama artmıştır herhalde. Veyahut, artık bu konuda daha rahat
insanlar da *muhafazakar görüntüsü* veriyorlardır.

Cinsellik çok acayip bir şey, bütün o atraksiyonun biyolojik olarak ne manaya
geldiğini biliyorsun, sonunu bildiğin bir film. Ancak yine de işin tiyatrosundan
uzak kalamıyorsun. *Aşk* bir tiyatro mesela, aşıkken halimiz diğer canlı
türlerinin çiftleşmek için yaptığı saçmalıklara benziyor. Bütün o kurbağa
vraklamaları, tavuskuşu salınmaları, kuşların dansları ve sair boşa giden
enerji. Bazen diyorum, *bu kadar zor olmamalıydı*, yani neden bu kadar zor
yaptın bu işi yarabbi?  İnsanları yalan söylemek, yalan üretmek, birbirlerini
takip etmek, kıskanmak, sanki dünyada başka kimse yokmuş gibi yapmak zorunda
bıraktın?
<!--
X- 2. Elizabeth'in tahta çıkışıyla ilgili bir dizi izliyor. Orada amcası
var, şu aşık olduğu kadın için tahttan vazgeçen. Bugün onu gördüğümde *ben
muhtemelen hiçbir kadın tahttan vazgeçmezdim* dedim. İki çocuktan sonra bu kadar
dürüst olabiliyorsunuz, iyi.

Ancak insanlar için anlamlı bir davranış bu, yani bir insanı o kadar sevebilmek
de makul geliyor. Bunu anlayabiliyoruz yani. Bir insanın bir hobisi için tahttan
feragat etmesinden makul buluyoruz.
-->
