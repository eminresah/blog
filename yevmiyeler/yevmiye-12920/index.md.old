Yevmiye 12920
=============

:date: 2014-12-30 18:40:27 +0200

.. :author: Emin Reşah
.. :date: Sat Nov 29 02:10:06 EET 2014 
.. :dp: 12920 

Geceyarısına çeyrek kala bilgisayarın başına oturdum ve baktım, saat 2
olmuş. Sitede bazı değişiklikler var. Bunları özetlemek isterim.

Tasarım genel olarak aynı olsa da bazı açılardan değişti. Arkaplanda
sitenin oluşturulmasını tamamen değiştirdim. Org-mode_ kullanıyordum,
artık Sphinx_ kullanıyorum. Bunların okuyanlarca bir önemi yok ama
umarım artık uzun italiklerim çıkar ve bu / işaretini artık
görmem. (/kelime/ org-mode'da *italik* için kullanılıyordu ama /
işaretinin biri bir satırda, diğeri üç satır aşağıda olunca, program
eşleştiremiyordu. Yazılarda gördüğünüz / işaretleri *atanamayan
italik* anlamına geliyordu kısacası. Sphinx'in daha sağlam olduğunu
umuyorum.)

Kitapların PDF'leri (şimdilik) gitti. Epub'larına da bir süre, ben
onları güzel formatlayıncaya kadar erişilemeyecek. Bunların hepsini
Google Play, Amazon Store ve iBooks'a da eklemeyi
düşünüyorum. Ücretlendirme konusunda hala bir fikrim yok. (Google
Play'deki kitapları ben koymadım, Google Play'in sürecini öğrenmek
isteyen bir arkadaşım kitap istedi, ben de *sitedekileri koyabilirsin*
dedim. Kendim muhtemelen üç ayda bir güncellediğim kitaplar koymak
istiyorum.)

Ancak artık kitaplara HTML olarak ulaşabiliyorsunuz. Her yazının
altındaki linkler vasıtasıyla okumayı da kolaylaştırdığımı
düşünüyorum.

Sitenin arkaplandaki *teknolojisi* değiştiği için ve eski dokümanlar,
yeni formata otomatik çevrildiğinden arızaların çıkması muhtemel.

Eski bir kitabı da koydum. Hatırat cinsi bir şey. Diğer dokümanlar da
kitaplar halinde gruplandı. 

Niyetim bütün yazıları yavaş yavaş elden geçirmek. Ancak bunun
muhtemelen seneler alacak ve hiç bitmeyecek bir iş olduğunu tahmin
ediyorum.

Yeni yazılar muhtemelen bu yazıların eksik bıraktığını düşündüğüm
noktalara dair olacak. Ve yine muhtemelen artık *kitaplaşmayacak*
yazılarla uğraşmayacağım. Eğer yazıları sıkıcı buluyorsanız, daha da
sıkıcılaşacağı anlamına geliyor bu.

Eski sitelerdeki Haikular, Devrik Yazılar ve Jurnal yazılarını da
muhtemelen yakında eklerim.

RSS adresi değişmedi ancak eski yazılardaki değişiklikleri
göstermeyecek. Eski yazıları kimseye haber vermeden budamak istiyorum.

.. _Org-mode: http://orgmode.org
.. _Sphinx: http://sphinx-doc.org
