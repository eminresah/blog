---
title: Murakabe 12810
date: 2014-11-23 02:18:14 +0200
dp: 12810
---

İ: Bugün *hakikat* hakkında konuşalım mı?

E: Hangi hakikat?

İ: Bir yerde okuduğum bir pasajda demiş ki «Hakikatin tarifinin bu kadar
zor olmasının sebebi, hakkındaki çatışan fikirlerimizdir. Bazen
keşfedildiğini, bazen yaratıldığını, bazen bilinebileceğini ve bazen de
esrarlı olduğunu düşünürüz.» Buradan başlayabilirsin belki.

E: Hakikat hakkında bu kadar yalınkat cümleler kurmuyorum. *Bilinmez*
demek bile onun hakkında bir hüküm vermek anlamına geliyor. O kadar
cesaretim yok.

İ: Hiç konuşmamak daha mı iyi?

E: Hakikat hakkında yapılan konuşmalar hakkında konuşmak belki daha iyi.

İ: Konuşmamak daha iyi.
