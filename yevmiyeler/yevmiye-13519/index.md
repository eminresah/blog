Yevmiye 13519
=================

:author: Emin Reşah
:date: 2016-07-19 18:00:14 
:dp: 13519 

Cui Bono
********

*Kime yaradı?* mantığı ne güzel bir mantık. Mantık değil, mantıksızlık. 

*Bu işten kazançlı çıkanın bu işte parmağı vardır* diye analiz yapınca, herkesin her işte parmağı olabileceğini görürsünüz. İnsanlar ölmedikleri sürece, bir aşağı bir yukarı gidip gelir. Yukarıdayken fotoğrafını çekip, *bundan önceki bütün işler, işte buraya çıkmak içindi* diyebilirsiniz. Çalışır. 

*Delil* dediğimiz, bundan fazlasına ihtiyaç duyuyor. Yeryüzünde *aptallık* ve beceriksizlik bu kadar yaygınken, insanın yukarı çıkması kendi gayretiyle değil, çok defa başkalarını gayretsizliğiyle gerçekleşiyor. Buna rağmen *cui bono?* sadece düşünce kabızlığının işareti. 

