---
title: "Kudret ve İyilik"
date: 2017-11-15 01:43:11
dp: 14002
featured_image: "/images/header-57.jpg"
images: ["/images/header-57.jpg"]
published: true
tags: ["islam"]
---



Allah'ın kudretine iman ediyor olmamız, onun bu kudretini bizim için, biz *ufak*
ve *fani* insanlar için de kullanacağı anlamına gelir mi? 

*Tanrı'dan iyilik istiyorum ama o bunu gerçekleştirmiyor* diyeceklerdir.
*Dünyadaki kıyımı durdurması için dua ediyorum* veya *içimdeki şu aşk acısını
alması için.*

*Neden kötülüğü engellemiyor?* sorusunun cevabı belki de budur: *Engellemek
istediğinden emin miyiz?*

Bu durumda iyi olmadığını söyleyeceklerdir. Evet, ona *sonsuz iyi* diyebilir
miyiz? *İyilik* Allah'ın sıfatlarından olmak zorunda mıdır? Veyahut insanların
anladığı anlamda iyilik.

Bizim iyi dediğimiz, basit bir *organizma* olarak, hoşumuza giden, dünyamızı
aydınlatan tarzda konular. *İyilik* yıldızlar için ne ifade eder mesela veya
çöldeki kum için veya onun üstünde güneşlenen kertenkele için? İnsanı bir defa
bir çevre içinde yarattığında, bu *iyilik* vasfının anlamı kalmıyor. Benim için
iyi olan, yediğim canlı için *kötü* çünkü.

O halde, insanın Tanrı'ya *iyilik* atfetmesi o kadar anlamlı değil. *Tanrı iyi
midir?* Herhalde öyledir ancak bu iyilik, mahiyetini bilmediğimiz ve
anlamadığımız bir iyiliktir. Kendi ezeli ilmi içinde bir iyilik. O sebeple,
*madem iyisin, neden bu kadar kötülük?* anlamsız bir soru, manasız bir kibir. 

