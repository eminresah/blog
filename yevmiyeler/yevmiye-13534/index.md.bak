---
title: Yevmiye 13534
author: Emin Reşah
date: 2016-08-03 18:00:15 
dp: 13534 
featured_image: /images/header-34.jpg
---

*Darbeden darbolunur.* 

### İdam ve Takdim

FETÖ'nün eline silah almış ve sivil öldürmüş mensuplarının tamamı için idam taraftarıyım. *Ceza geçmişe uygulanamaz* diyenler vardı, sanki şerefsizler kanunu açıp bakıp, *ya en fazla müebbet yeriz* demiş gibi. Darbe tüm anayasal düzene karşı yapıldığına göre, bunun cezası da *anayasa üstü* şekilde verilir. Kanunların vatandaş aleyhine geçmişe dönük uygulanmayacağı hükmü, bu hükmün ve diğer hükümlerin korunmasından daha önemli değildir. Kısacası darbe yapan kişi, bunu kafasındaki *örfi hukukla* yaptığına göre, cezası da gayet geçmişe dönük şekilde *örfi hukukla* verilir. İdamla. 

Aksi halde düşünelim, Saddam Hüseyin yakalandıktan sonra, *ben o günkü anayasaya göre sorumsuzdum, beni sonradan çıkardığınız kanunla yargılayamazsınız* diyebilir miydi? Nürnberg mahkemelerinde yargılanan Naziler, "bizi sonradan çıkardığınız kanunlara göre yargılayamazsınız" gibi bir savunma yapabilir miydi? Bunlar anlamlı savunmalar değil, çünkü darbe yapmanın, düzeni değiştirmeye çalışmanın, kanuni düzlemde değil, başka bir düzlemde cezalandırılacağını bu şerefsiz takımı da biliyordu. 


