---
title: "Yevmiye 13101"
date: 2015-06-19 11:33:14 +0300
dp: 13101
draft: true
tags: []
---

Aklıma şu geldi: Ben bazı yazdıklarımı silmesem de ölümümden elli yıl
sonra yayınlanmak üzere saklasam mesela. Ancak ben öldükten sonraki
elli yıl içinde ölüm ortadan kalksa. Veya insanların ömrü çok
uzasa. Benim jenerasyonumdan, hakkında atıp tuttuklarım da, bu 50 yılı
doldursa ve hatta *gençleşerek* doldursa ve sonra okusalar bunları.

Bence hiçbir şey olmaz. O kadar önemli konulardan bahsetmiyorum. Öyle
bir dünyada *okunmaya değer* olduklarından bile emin değilim. Ölümün
olmadığı bir dünyada, ölümden bahseden ve nihayetinde bunun korkusuyla
yaşayan, ömrünü ölümün acı tadından başka tad alamadan yaşayan
insanların ne yazdığının bir önemi olmaz. Ölümün olmadığında
bildiğimiz manada hayat da olmaz.

