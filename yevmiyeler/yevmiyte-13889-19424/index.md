Title: Yevmiye 13889
Author: Emin Reşah
Date:  2017-07-24 22:23:33
Dp: 13889
Status: published
Image: /img/header-89.jpg


> In this earliest phase, the alphabet is a quick and dirty tool of foreign
> workers, scrawled in desolate places: the mines, the gush of terror. There is no
> high culture there ... The alphabet’s first documented use boils down to the
> most basic and touching form of communication—‘I was here.’”"
> -- [How the Alphabet Was Born from Hieroglyphs](http://ift.tt/2hLht0O)

*Elit* basit sistemleri küçümser. Onun bildiğini bilmezsek, daha doğru
çalışamayız ve bilemeyiz. Bende de var bu, Linux'u çalıştığım şekilde komut
satırından kullanmayı bilmeyenlerin birçok şeyi kaçırdıklarını düşünürüm.

Bununla beraber insanlığın bilgi tarihi de hep yaygınlık ve basitlik üzerine
kurulu. Hiyeroglifler daha iyi bir sistem olabilir, daha derin düşünülmüş, daha
çok şeyin ifade edilebildiği. Ancak alfabe denen şey, öğrenimindeki basitliğiyle
daha çok insanın daha az zamanda öğrenmesine imkan sağlıyor. *Ayakların baş
olmasına* sinir olanlar için kötü haber.

Bu mesela ünlü harf içermeyen Finike alfabesinden Grek alfabesine geçerken fazla
harflerin ünlülere kullanılmasında da böyle. Bunun mirasını dili bilmediğimiz
halde Latince okuyabilir, Osmanlıca bildiğimiz halde kelimeyi çıkaramazken
yaşıyoruz. Binyılların mirası. 

İnsanların geneline bir şey öğretmek için basitleştirmek gerekiyor.
Basitleştiren kazanıyor, çünkü unsurların aptal olması değil, birleştiklerinde
neleri ifade edebildikleri önemli. Onun için kurallara uyan sıkıcı insanların
oluşturduğu Avrupa toplumlarında, her ne kadar bizimki kadar *becerikli*
insanlar olmasa da, nihayetinde daha verimli bir hayat yaşanıyor. 
