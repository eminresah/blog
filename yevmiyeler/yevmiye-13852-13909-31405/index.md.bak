---
title: "Yevmiye 13852"
date: 2017-06-17 18:30:19
expiryDate: 2018-06-17 18:30:19
dp: 13852
featured_image: "/images/img-52.jpg"
images: ["/images/img-52.jpg"]
published: true
tags: []
---




*İmparatorluğa Türk İsyanı* isimli bir hikaye yazsam. 80-100 sene sonrasında
yazılmış bir makale, halihazırdaki *Kapitalist İmparatorluğa* Türkiye isimli bir
ülkenin kendi çapında isyan etmesi... Bunun politik incelenmesi falan. 

Nasıl bitecek acaba?

Bunu notların arasında buldum. Tweet olarak yazdığımda 2017'nin Ocak ayıymış, o
zamanlar hala belirsiz bir *ne olacak?* durumu varmış, şimdilerde artık
İmparatorlukla anlaştığımızı düşünmeye başladım. Dün Coca-Cola fabrikasını açtı
Erdoğan, kendisi muhtemelen bir şekilde içeride bağımsızmış gibi yapıp, dışarıda
eski pozisyonlara geri dönecek.

Böyle bir isyan nasıl biterdi, eğer devam etseydi? Muhtemelen iç savaşla
biterdi. Darbe bile bir noktada *uyarı* mahiyeti taşıyordu ve o zamandan bugüne
kadar olanlar Erdoğan'ın uyarıyı anladığını ve belli anlaşmalar yaptığını işaret
ediyor. Karşı taraf da en azından ölümüne kadar onun Türkiye'deki en kuvvetli
insan olmasına razı gelmek zorunda kaldı. 

O sebeple isyanın çok da alevlenmeden bittiğini düşünüyorum. Bundan sonra
ekonomide olanlar, daha çok *dış güçler* değil, bizim kendi beceriksizliğimiz
neticesi olacak.

-------

Dünyada bir sonraki savaş kimler arasında çıkar? Ülkeler arasında mı, yoksa
sınıflar arasında mı?

Dünya savaşı çapındaki bir savaş muhtemelen artık sınıflar arasında çıkacaktır.
Belki robotlarla insanlar arasında da çıkabilir, ancak o kadar ileri değil, bu
gelir uçurumu devam ederse, bir noktada kaybedecek şeyi olmayan insanlar
ayaklanacaklar.

Bunun için ya insanlara kaybedecek bir şeyler vermek veyahut onların içindeki
*isyan hakkını* söndürmek lazım. İsyan ancak daha iyi bir hayat ihtimali varsa
mümkün ve bize öğretilen, böyle bir imkanın olmadığı. 

Onun için bir sonraki savaş, belki de hiç olmayacak. 

---------

*Ben kendimi tekrar etmiyorum, senin hafızan fazla iyi* 



