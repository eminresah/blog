---
title: "Yevsen ne olur?"
date: 2017-11-14 00:56:55
dp: 14001
featured_image: "/images/header-70.jpg"
images: ["/images/header-70.jpg"]
tags: []
---

Hayatta öğrendiğim bir şey varsa, söze dökülenin sahte olduğudur. söz hali
bozar. o sebeple aşk lafı aşk değildir, laftır.

---------

bana aşktan bahset  
ama çok bahsetme  
içim şişmesin   


-------------

Şehveti aşkla karıştırmak üzerine Rumi'nin bir sözü vardı, *eşekli meşekli.*
Şehvetle karıştırmak günümüzde yaygın, tabii, eskiden de muhtemelen yaygındı.
Ancak bir de *aşkı edebiyatla karıştırmak* var.

Söz aşkın yerini tutmaz. Aşk fiildir, zamandır, akar. Tarif etmeye çalışan
tutamaz, bununla beraber *nem* gibi her yerde olduğu için, saçmalasanız da
farketmez. İnsanlar aşk deyince saçmalamaya alışkın. 

----------

İstemeden aşık olunur mu? Zor biraz. İnsan başka sorumluluklarından kaçmak için
aşık olur, hayatın yavanlığı bu sorumlulukların en büyüğü. Yaşamak
mecburiyetinde kalmanın, hayatla muhatap olmanın getirdiği aynı yerde dönme
hissinden çıkmak için.




