---
title: "Yakıcı Dert"
date: 2017-03-16 21:29:42
dp: 13759
featured_image: "/images/header-59.jpg"
images: ["/images/header-59.jpg"]
tags: []
---

İçimi yakan konularda daha çok konuşmalıyım ve yakmayan, sadece yazı olsun diye
yazdıklarımı daha az yazmalıyım. Profesyonel bir yazar değilim, kimseye karşı da
sorumluluğum yok. Bir cemaatim ve kendimi kanıtlamam gereken bir takım zevat da
olmadığına göre, neye inandığım veya inanmadığımı da çok dert etmeden
yazabilirim. İçimi doldurmayan, bana keyif vermeyen yazılara kelime harcamak,
klavyenin tuşlarına onlar için basmak reva mı?

Buradaki asıl mesele, herhalde şöyle bir şey: İçimi asıl yakan meseleler çoğu
zaman anlatılamayacak kadar şahsi oluyor. Zaten insanların yazıyı makul bir
faaliyet görmemesi de bundan. Hikayeni gerçekten kağıda dökemiyorsun, döksen
başın belaya giriyor ve anlattığın dertler daha da fazlasıyla karşına
çıkıyor. İnsanın her zaman soyut ve ulvi dertler bulması da zor. 

Onun için basit dertlerimizi hikayeleştirip mi anlatsak? 

