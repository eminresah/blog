---
title: "Yevmiye 13148"
date: 2015-07-15 01:42:39 +0300
dp: 13148
tags: []
---

Bu yazıyı sana adıyorum. Bu yazıdan başka adayacak bir şeyim yok. Ne
var ki yazıdan başka adayacak sana?

------

Türkçemizin müstesna *relative pronoun'u* ki bağlacını
sevmem. Yabancı. Dil konusunda ırkçılığım yoktur ama *ki'ye* bakışım
hafif ırkçı. Bir yazıda *ki* varsa, çoksa, yazarın Türkçe düşünmeyi
bilmediği, amudî zihinle yazdığını düşünürüm veya yazdıktan sonra
okumadığını, okumadan yazdığını.

-----

Çalışmak. Kafamın içindeki büyük dert bu. Daha çok çalışmak ama bir
yandan da çalışmaya inanmamak. Kesbiliğe inanmamak daha doğrusu.
Çalışmanın normal bir davranış şekli olmadığını düşünebilsem sorun
kalmayacak. *Çalışkanlar anormal aslında.* İnsanların çalışması,
çalışmak istemesi, bunda bir fayda görmesi acayip. Çalışmak doğal
değil. Çalışmak insanın hastalığı. Tembelliğin anormal görünmesi
aslında insanlığın en büyük komplosu.

------

Alerjik rinitimin sebebi nedir? Hastalıklara bu isimleri kim buluyor
acaba? Rinit olmuşum. Tirit. Senelerdir alerjik rinitim. Doktora
gittim, önce kullandığım ilacı kesip, test yaptı, sonra *hmm, çavdar
otu, ıhlamur söğüt kavak ağaçlarına alerjiniz var* deyip, aynı ilacın
farklı bir şirkette istihsal edilenini verdi. Yanına da iki fısfıs,
bir de *gerektiğinde* diye başka bir ilaç Şimdi, sevgili doktor, ben
bu zıkkımı yine içeceksem, o testleri neden yaptık?

Bana *gerektiğinde* diye verilen hiçbir ilacı kullanmıyorum. Ev ağrı
kesici, her gittiğim doktor bana bir ağrı kesici yazıyor, ben de
onları alıp evde saklıyorum. Arada misafirler soruyor, *ne istersin,
majezik mi, parol mu, geçen gün yeni bir hap verdiler ondan deneyin
isterseniz* diyorum. İçmem ama içiririm. 

-----

Bu ramazan hiç davulcu görmedim. Görseydim *bilader, ben davula
inanmıyorum* diyecektim. Tepkisini merak ediyorum. Birkaç senedir para
vermiyorum zaten. Çocukluğumuzun kaybolmuş adetlerinden olmasını
diliyorum.

Sabah böyle bir konusuzlukla uyanmak. İnsanın konusuzluktan bayılması.

Konu aklıma başka zamanlarda geliyor. Başka zamanların ruhu konu.

Eklediğim ne var? Ruhun ruha eklenmesi diyorlar.

Ruhun ruha eklenmesiyle oluşmuş büyük ruh. Hepimiz büyük ruhun
parçalarıysak şayet, nasıl oluyor da ayrı kalabiliyoruz? Ayrılığın bir
vehim, bir hayal olduğunu, birleşmenin tek gerçek olduğunu
söylüyorlar. Tasavvuf. Theosophia.

-----

Kimsenin gitmediği bir köye ilk giden ben idim. İnsanların nasıl olup
da oradan çıkıp buraya gelmediğini, neden korktuklarını sordum. Sen
aya gitmeye neden korkuyorsan, onlar da aynı sebepten senin şehrine
gelmekten korkuyor. 

Ben bildiğim insanların burada yaşadığına inanmam.

Hayatınların hiç araba görmemiş gibiydiler. Bir takım kadınlar, bir
takım yerleri süpürüyor. Aldıklları ve almadıklarıyla.

-----

ELimle yazdığımın sonunda bitrmiş olmasından mı? Elkimle yazdığım
kitabın Allah katından olduğunu iddia etmek mi? Bize bir çıkış
sun. Eskilerin yanlış olmadığını, ama bugün için doğru da
olmadıklarını söyleyen bir çıkış.

-----

Politik yazılar yazmak istiyorum ama politikanın bugünkü gibi bir
zavallılık olmadığı zamanda.

Kürt bağımsızlığyıyla derdi olmayan, böyle bir gaye gütmeyen bir
insanın neden HDP'ye oy vereceğini anlamak zor. Bu garip insşaat
çalışmalarından buıkmak için ne dediğimizi sunmak zor. 

-----

Yeşil Yeşertmek.

Hiç olduğun gibi göründün mü? Bana bir *sürücü* yazar mısın? Bana bir
sürücü şeklinde bir şey yazar mısın? Bu servislerin nasıl
çalışacağınan emin misin? Bu specleri nasıl yazdığından emin misin?

Hiç olduğun gibi göründün mü? Olmadı mı? Çalışmak gerekmedi mi?
Yayınlamak gerekmedi mi? Soruların cevabını bulmak gerekmedi mi? Ürün
ve hizmetlerin ne olasını bekliyoruz? Bu bildiklerimizden ne
anlıyoruz?

*İlk Linux kernel işimi aldığımda, henüz hiç kernel
derlememiştim*. Bunu mu söyletecekler? Şu an bölünmem mümkün
değil. Başka işler yaptırmak da mümkün değil. Belki hepsinden daha
manasızca bir iş olmak zorunda ama yetişmek de zorunda değil. Ne
olacak bizim bu derdimizin çözümü?  Kafamın içine kurdukları bir RNN
vasıtasıyla yazdırıyorlar bu metni. Ne dediğimi, elimin ne yazdığını
ben de bilmiyorum.

