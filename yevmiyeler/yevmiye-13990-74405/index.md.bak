---
title: "Yevmiye 13990"
date: 2017-11-03 13:39:41
dp: 13990
featured_image: "/images/header-90.jpg"
images: ["/images/header-90.jpg"]
published: true
tags: []
---




Yeterince aradığında aradığını bulacağına inanıyor musun? 


Şanslıysak hayat ideallerimizin bize uymadığını öğretiyor. Şanslı değilsek,
bizim ideallerimize uygun olmadığımızı. Sonunda bir şekilde ideallerden değil,
hayatın sınırlı gerçeklerinden, bildiklerimize ve inandıklarımıza aykırı
gerçeklerinden, mecburiyetlerinden bahsetmeye, onları yaşamaya başlıyoruz. 

Yeterince ararsan idealini bulur musun? Yolun sevgiden geçiyorsa, Kayahan'la
buluşur musun? Muhtemelen hayır. Olmayan şeyi aramak, onu var etmez. Bu çeşit
*yalanlar* insanları ayakta tutmak için söylenir, o yalana inanmayı bırakacak
kadar zaman tanımak için. Sonra bir gün, yeterince aradığını ve artık
bulamayacağını *kendi* görünce, *yeter* desin diye.

İdeallerin bize faydası, gideceğimiz yere kadar yarenlik etmeleri. Daha
fazlasını onlardan beklemeye hakkımız yok.

