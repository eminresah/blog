---
title: "Yevmiye 13994-21"
date: 2017-11-06 21:26:47
dp: 13994
featured_image: "/images/header-94.jpg"
images: ["/images/header-94.jpg"]
draft: true
tags: []
---



Bana sosyal medya üzerinde *sen* denmesini daha faydalı buluyorum. İnsanımız
*siz* dediğinde söyleyebileceklerini kısıtlıyor. Bir hiyerarşi, bir büyüklük,
bir uzaklık...

Bir mesafe korumak isteyenler için *siz* daha iyi tabii, ben o mesafeyi genelde
başka şekillerde de sağladığım için ve terbiyesizlik zaten böyle kurallarla
ihata edilmeyeceği için kişisel tercihim tekil şahıstan yana. Kullanırken tabii
karşımdakinin tercihine uymaya çalışıyorum. Bazen sorduğum bile oluyor. 

Şundan: Bir filtre istemiyorum. İnsanlardan samimi olarak düşüncelerini öğrenmek
için onlarla *takipleşirim.* Düşünceler uymazsa ve rahatsız ediciyse, zaten
bunun envai çeşit yolu var. Ancak insanların önemli bir kısmının düşüncelerini
almak için uğraşmanız gerekiyor. *Resmiyet* de buradaki aşılması gereken
engellerden biri. 20 yaşındaki biri yazdıklarımı beğenmiyorsa, içerikle ilgili
bir yorumu varsa ancak *büyüğüm* diye benden bunu gizlemeyi tercih ediyorsa,
bence bir öğrenme fırsatını kaçırmış oluyorum. 

İnsanları öğrenemediğim için çok hata yaptım. Onun için mümkün mertebe, en
samimi düşüncelerine vakıf olmayı tercih ederim. 


