---
title: "Evolutional Imperative"
date: 2017-02-16 02:00:39
expiryDate: 2018-02-16 02:00:39
dp: 13730
featured_image: "/images/header-30.jpg"
images: ["/images/header-30.jpg"]
published: true
tags: []
---



Dedi ki, *kadınların iyiliğini isteyen, kadının daha çok kadınlaşmasını istemez
mi?*

*Evet*

*Ancak kadını özgürlüğe kavuşturduğunu söyleyenler, bunun yerine kadının ideal
bir dünyada eşit olmasını istiyor.*

Adalet istemekte haksızlar mı?

Hayır, haklılar. Ancak adalet isterken, kendi mensuplarını kadınlıktan
uzaklaştırmaları biraz tuhaf oluyor. 

Kadınlıktan uzaklaştırmak derken ne demek istiyorsun? Kadının rolleri belli,
bunun dışına çıkmasınlar mı diyorsun? Hem bu rolleri sen mi tayin edeceksin?

Aslında bu rolleri tayin etmek niyetim yok, belki de benim için en iyisi bu
insanları kendi hallerine bırakıp, *tabiatın* kendi işini yapmasına izin
vermektir. Ancak anlamadığım bir şey var, bunu paylaşmak istiyorum. Kadınlar
özgürlüğe kavuşurken kendilerini daha az kadın haline getirirlerse, erkeklerin
onları eş olarak tercih etme ihtimalini azaltmış oluyorlar. Değil mi? 

Hmm, bilmem. Bence yanlış bir düşünce ama nereye gitmek istediğini göreyim. 

Şuraya gitmek istiyorum: Eğer insanın her şeyden önce biyolojik bir varlık
olduğunu ve *üremesi* gerektiğini iddia ediyorsak, yani adalet gibi, eşitlik
gibi bir takım ideallerden daha önce *kendi genlerini yaşatmak* gibi daha basit
bir şartın peşinde koşması gerektiğini, şunu söyleyebiliriz: Bir kadının
toplumdaki *kadın* kavramından uzaklaşması, onun kendini kadınlıktan başka bir
şeyle ifadeye başlaması bu hedefin aksine hizmet eder. 

Yani kısacası feministler evlenemez mi diyorsun?

*Evlenemez* demek biraz abartı olur, evlenir, çocuk sahibi de olur ancak bunlar
feminist olmayan hemcinslerine göre daha zordur demek istiyorum. 

Bana gülünç geldi bu iddia, affına sığınarak. 


