---
title: "Bir Eşzamanlılık Tecrübesi"
date: 2017-02-16 02:16:47
dp: 13730
featured_image: "/images/header-30.jpg"
images: ["/images/header-30.jpg"]
published: true
tags: []
---



Bugün twitter'da siyasi komploculuk üzerine iki üç tweet yazıyordum. Diyordum
ki: 2 (gezegen misali) büyük kütlenin birbirine uyguladığı kütleçekimi hesap
etmek kolayken, 3 kütlenin birbirleriyle etkileşimi neredeyse *kaotiktir* ve
kolay şekilde hesaplanamaz. Bir de işin içinde insan olan siyasetin, yüzlerce
siyasi odağın ürettiği siyasetin önceden hesaplanması bundan da zor olmalıdır. O
sebeple *Amerika bu dönem için Trump'ı başkanlığa tayin etti* fikri bende pek
karşılık bulmuyor.

Bilgisayarım bana saat
başlarında [`fortune`](https://en.wikipedia.org/wiki/Fortune_(Unix)) isimli bir
programın çıktılarını gönderiyor. Bu UNIX ve Linux tabanlı sistemlerde bulunan
çoğu eğlencelik alıntıları **rastgele** paylaşan bir program. Bilgisayarım
bana [Pushover](https://pushover.net/) vasıtasıyla bu programın çıktılarını
telefonuma gönderiyor. Saat başlarında bunları okuyup, *saatin kaç olduğunun*
farkına varayım diye.

Yukardakileri yazarken, bilgisayarın gönderdiği mesajın 

> Life is hard, because it's non-linear 

olduğunu gördüm. Benim anlatmaya çalıştığım şeyin aynısı. Bilgisayarım bana
yazdığım konuda bir mesaj atmıştı.

Normal şartlar altında böyle bir şey ilginç gelir. *Ah, ne tesadüf*
babında. Ancak
[Jung'un eşzamanlılık (synchronicity)](https://en.wikipedia.org/wiki/Synchronicity) fikrini
Freud'a bu fikrini anlatırken, kütüphaneden bir kitabın düşüp, *synchronicity*
maddesinin açıldığı olayı hatırladım, bu da bana onun gibi bir olay geldi. *Eş
zamanlılık*

Dolaylı olarak eş zamanlılığı reddeden bir şeyler yazıyordum, bilgisayar da
benim bu sözüme katıldığını söylüyordu. Ancak bilgisayarın yaptığı iş rastgele
olduğuna göre, aslında beni destekler mahiyette gönderdiği söz, *bu iş dediğin
kadar basit değil* anlamına geliyordu. Lafzen destekliyor, ancak gönderdiği ana
bakarsak *gülüyordu.*

Basit, üç beş tweet'lik bir macera bu. Bana fısıldadığı, *her ne kadar dediğin
doğru olsa da, bu hikaye bundan ibaret değil* oldu.

İbaret olmayışı da şuradan. Evet, 3 gezegenin birbiriyle kütleçekimini
hesaplamak zor, insan hallerinin ve toplumun hallerini *hesaplayacak* seviyeye
de ulaşamayız ancak Allah'ın bilgisi dediğimiz, bu eşzamanlılık gibi, sair
haller vasıtasıyla *kaosu* da kapsayan bir bilgidir. Bizim için kaos olan, onun
için değildir, bizim için düzensiz olan, onun için değildir, vs.

Bunun devamı ise, yaptığım *komplo itirazının* içeriğinin doğru olması. Yani
insanların böyle bir kudreti olduğuna, dünyayı tek başına şekillendirecek kadar
kuvvetli olduklarına inanmamız gerekmez. Oturduğu yerden ABD veya İngiltere
hakkında komplo teorileri üreten zihinlerin söyledikleri sadece kendi
vehimlerinden ibarettir.

Bu *aydınlanma* beni bir süre, bir sonraki *eşzamanlılık mucizesine* kadar idare
eder.



