---
title: "Katil Yengeç"
date: 2017-02-18 00:57:53
dp: 13732
featured_image: "/images/header-32.jpg"
images: ["/images/header-32.jpg"]
draft: true
tags: []
---



*Seri katiller genelde Yengeç erkeği oluyormuş.* Bunu geçenlerde karım söyledi,
beni kendime yermeye çalışırken. *Beni bana yermene gerek yok, nasılsa pek bir
şey yaramıyor ve kusura bakma, kendimi kötü hissetmiyorum.*

Tuhaf denk gelişlerle bir astroloji programı yazmaya başladık. Ben bu astroloji
işlerine pek inanmam. Günlük burç yorumları seviyesindekilere zaten inanmam da,
ilgilendiğim tarafı biraz daha sofistike ama buna da pek inanmam. 

Daha doğrusu *inandığım* kısmı şu: Periyodik bazı etkiler olabilir, ancak bu
*yıldızlardan* değil, *eşzamanlılık* gibi bir kriterle alakalıdır. Astroloji de
aslında bu *periyotların* gezegenlerin güneş etrafındaki dönüşüyle alakalı
olduğunu söylüyor, birden fazla içiçe geçmiş periyot var ve bunların insan
*ruhu* üzerinde bir etkisi mevcut. Doğduğu saate bakarak, bu periyotların ne
şekilde onu yönlendiriyor olabileceğini kestirmeye çalışıyor. Bunları *teorik
olarak* kabul edebilirim. Bununla beraber ilke olarak, *hakikatin* bu derece
çözülmüş bir mesele olmadığına inandığımdan, *önemli* ölçüde hata payı
bırakarak. 

Gökcisimlerinin insan bilmemnesine etkisi, duvardaki saatin etkisiyle
aynı. Saate ilerlediği için zaman geçmiyor, zaman geçtiği için saat ilerliyor. 

