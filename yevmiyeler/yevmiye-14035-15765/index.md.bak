---
title: "Yevmiye 17/12 21:21"
date: 2017-12-17 21:22:11
dp: 14035
featured_image: "/images/header-85.jpg"
images: ["/images/header-85.jpg"]
published: true
tags: []
---



#### 1

Adama *şahit olur musun* diyorum, *olur abi, düğün ne zaman?* diyor.
*Becerelerime* ne kadar şartlandıysa... *Haa, abi, ben de boşanma işi bitti
sandıydım.*

#### 2

[History Extra podcast'te *İçmenin tarihini*](https://t.co/32sD5nm7vg) dinledim.
Pek ilgilendiğim bir konu değildir ama üç beş bilgi kırıntısı... 

ABD'de içki yasağının asıl sebebi, sadece erkeklerin gittiği "Saloon"ları
ortadan kaldırmakmış. Daha sonra "easyspeak" adı verilen, kadın/erkek karışık
mekanlar türeyince, içki de yeniden serbest olmuş.
 
Aztekler'de sarhoşluğun cezası iyi bir dayak yemekmiş. 

Genel olarak hiçbir kültürün şarhoşluğa iyi bakmadığını söylediler. Batı
medeniyetinin sabahları kahveyle uyanıp, akşamları içkiyle rahatlayan insanlar
sayesinde varolduğunu iddia edenlere nazaran, hayli *mazbut* bir bakış açısı. 

Aklımda kalan diğer bir şey de: İngiltere'de *cin* satılmaya başladığında, bunun
içki adabı (saat kaçta, ne bahaneyle) içileceği henüz oturmadığı için çok büyük
bir *sarhoşluk salgınına* dönüşmüş. İnsanların kimisi kıyafetlerini satıp, içki
alıyormuş ve hatta bir kadının, kızını öldürüp, kıyafetleriyle *cin* aldığını
anlattılar.

Konuyu hemen bir *Batı medeniyeti kritiğine* dönüştüresim geldi ama
yapmayacağım. *Dışarıdan ne kadar ahlaksızca görünürse görünsün, bütün insan
faaliyetleri kendi ahlakını oluşturur* deyip bırakacağım. 


