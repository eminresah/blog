---
title: "Yevmiye 16/12 23:30"
date: 2017-12-16 23:30:29
dp: 14034
featured_image: "/images/header-117.jpg"
images: ["/images/header-117.jpg"]
tags: []
---

Nassem Nicholas Taleb, bir yazısında *konuşmak* ve *yapmak* arasında bir fark
olduğunu ve iyi yapanların iyi konuşmalarının beklenmeyeceğini söylüyor. Ben de
zamanında "İki Meslek" diye bir yazı yazmışım. Mesleğin biri insanlarla
uğraşmak, diğeri insan dışı makine, toprak, cihaz vs ile uğraşmak. (Her iki
yazının da linklerini bulamadım, bu notu da linkleri bulmak için bir kenara
bırakmışım.)

Yazıyı okurken hekimlere bir istisna getirdiğimi farkettim. Doktorların hem
tedavi ettikleri insanları, hem insan gibi, hem makine gibi görmeleri
gerektiğini söylemişim. İki *modelin* bileştirildiği bir yer.

Düşünürken mesela politikacılar için de benzer bir şey söyleyebileceğimi
farkettim. Onlar da insan (gruplarını) *iktidara giden araç* gibi ele almak
zorunda ancak bir yandan da onlara iyi davranmalı.

Ben NN.Taleb kadar konuşan yapamaz, yapan konuşamaz fikrinde değilim. Bu ikisi
arasında doğrudan bir bağlantı olduğuna inanmıyorum. Konuşmayı beceremeyen
insanların, iş yapmakta da beceriksiz olduğunu çok gördüm, bu bir artı değer
değil benim için. Bununla beraber bana bir eserini gösterecek kadar iyi
çalışanların da, konuşmaya ihtiyacı olmadığını kabul edebilirim.



