---
title: "Yevmiye 13398"
date: 2016-03-22 00:21:06 +0200
dp: 13398
tags: []
---

Doktor *neden (kan sulandırıcı) Coraspin almıyorsun?* dedi. Ben de *bilmem, bir
ara bırakmıştım, herhalde tembellikten* dedim. İki gün sonra aklıma geldi, ben
aslında bu ilacı kan vereceğim diye bırakmıştım. Kan verdim mi? Hayır.  Ne kadar
unutkanım. Unuttuğumu bile unuttuğum iki gün sonra aklıma geliyor.

------

Unutmak sevdiğim bir özelliğim. Daha çok unutabilmek de güzel olurdu. Sadece
gerçekten ihtiyacım olanları hatırlasam ve diğerleri kafamı meşgul etmese. Bir
iki isim, bir iki numara. 

-----

Anda yaşamak dedikleri, geçmişi ve geleceği unutmaksa, eğer, bu an pek de zevkli
bir an olmasa gerek. Sadece anda yaşayan bir insan, mukayese edecek bir başka
zamanı hatırlamadığı için, hiçbir şekilde keyif alamaz. Şimdinin iyi olduğunu
nasıl bilebilirsin? Ya eskide benzer bir iyi yaşamışsındır, ya eskide buna hiç
benzemez bir kötü.


