---
title: "Millet-i Hakime"
date: 2017-03-16 22:20:56
dp: 13759
featured_image: "/images/header-59.jpg"
images: ["/images/header-59.jpg"]
draft: true
tags: []
---



Millet-i Hakime doktrinin daha eski olduğunu sanıyordum ama Tanzimat'tan sonra
ortaya çıkmış. Osmanlı henüz yaşarken telaffuz edilmese de, devletin bir Türk
devleti olduğu bununla zımnen kabul edilmiş. Her ne kadar sorsak, *Araplar ve
Kürtler de müslüman olmakla Millet-i Hakime'ye dahildir* cevabı alacak olsak da,
bilhassa 1909'dan sonra artık Türklük önemli bir vasıf.

[Hakan Erdem diğer unsurların akıbetinin de tartışıldığını söylüyor.](http://m.karar.com/yazarlar/hakan-erdem/siyasi-oportunizme-ovgu-3244) Yazıda
genel olarak *bükemediğin eli öpmek* diye özetlenecek bir politika buldum:

> Millet-i hâkime, diğer milletlerin arasına göç ettirilirmiş. “Milel-i
> mahkûme”nin dili, edebiyatı baskı altına alınarak gelişmesi önlenir ve
> hükûmet, kendi dilini, gücünün yettiği her vasıta, özellikle mekteplerle umumi
> lisân hâline sokmaya çalışırmış. Bütün bu baskılara karşılık verebilen bir
> millet çıkarsa o zaman da “imkân dairesinde o milletin ecânibe [yurtdışına]
> muhaceretini teşvik etmekten başka çare” kalmazmış. “Bu da mümkün olmazsa
> bilmelidir ki, o millet muhafaza-i mevcudiyete, yaşamaya ve belki iddia-i
> istiklâle namzettir” diyor.

Zamanımızın en önemli politik derdinin buradaki çizgide nerede olduğunu görmek
için bakıyoruz, *ecanibe muhaceretini teşvik etmek* safhasında mıyız? Ecanibe
değil de, Türkiye'nin batısına mı göç ettiriliyor? Bunu yapamazsak Kürtler
*iddia-ı istiklale namzet* olacak sanırım.



