---
title: "Yevmiye 13475"
date: 2017-02-19 01:17:20
dp: 13475
featured_image: "/images/header-75.jpg"
images: ["/images/header-75.jpg"]
draft: true
tags: []
---

Sıcaktan korkmanın havaya faydası yok. Trump'tan (veya Erdoğan'dan) korkmanın
da, insanın siyasi geleceğine.

Siyasetin kolay olduğunu ve başarılı olanın oraya birileri tarafından
*atandığını* düşünen insanlar vardır. Kim atamış? İşte, dünyanın ileri
gelenleri. Bu ileri gelenlerin herhangi birini atama imkanı var mı, mesela beni?

Hayır, bu ileri gelenlerin herhangi birini atama imkanı olmadığını biliyoruz,
eğer öyle olsaydı, zaten kafalarını kızdırdığını anladığımız Erdoğan'ı şimdiye
kadar başkasıyla değiştirirlerdi. 

Ben bu *masonlar*, *tapınakçılar*, *üst akıl* vs. hikayelerinden şunu anlarım:
Ben bu *ileri gelenlerden* biri olsaydım, başarılı olma ihtimali olanları kendi
bünyeme dahil etmeyi, elimdeki adamları başarılı yapmaya tercih
ederdim. Bünyendeki insanı başarılı hale getirmek mi kolay, başarılı insanı
bünyene dahil etmek mi? İkincisi çok daha emin bir yol. 

