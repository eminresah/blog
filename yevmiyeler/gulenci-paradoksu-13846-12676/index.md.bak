---
title: "Gülenci Paradoksu"
date: 2017-06-11 20:28:52
dp: 13846
featured_image: "/images/header-46.jpg"
images: ["/images/header-46.jpg"]
draft: true
tags: ["siyaset"]
---

12 Ağustos 2016'da şöyle bir şey yazmışım ama yayınlamamışım. Bugün baktığımda
genel manada tahminimin doğru olduğunu görüyorum. 

### Gülenci Paradoksu

Bir *Gülenci* **tüm Gülenciler yalancıdır** derse ne olur?

Kendisinin *tövbe* ettiğini söyleyenler var, onların gerçekten tövbe ettiğini
nereden biliyoruz?

Bilmemiz elzem mi?

Aslında bu işin usulünde bir anormallik olduğunu başından beri düşünüyorum,
içiçe geçmiş iki hiyerarşik yapıyı birbirinden ayırmak, o hiyerarşik yapıların
içindeyken mümkün müdür? Devlet bir hiyerarşi, FETÖ başka bir hiyerarşi ve bu
ikisinin ortak noktasındaki insanları, devlet içinden atmaya çalışıyoruz. Burada
tuhaf bir çelişki görünüyor gözüme.

Bizde bu tür hiyerarşilere *ağaç yapısı* denir, son 4000 senedir değişmeyen
*organizasyon* prensibi. Tepede bir kişi, onun altında astları, o astların her
birinin astları... diye sürüp gider. Her ne kadar son yüzyılda giderek
*ahiyerarşik* organizasyonlara yönelmeye çalışsak da, becerebildiğimizi pek
söyleyemiyoruz. Daha doğrusu bu işin hiyerarşik olmayan bir şeklini bilmiyoruz.

Ancak FETÖ denen ve anlaşıldığı kadarıyla devlette metastaz yapmış örgütü, bir
yandan devlet aygıtını işletip, bir yandan da devletten ayıklamak nasıl mümkün?
Ben buradaki çarenin, FETÖcü olmadığı kesin bilinen ve büyük olmayan, diyelim
20-30 kişilik bir grubun, devletin tüm birimlerinde *ameliyat* yapabilmesiyle
mümkün olduğunu düşünüyorum. Hiyerarşik yapılar, benzer yapılar içinde kalarak
temizlenemez. Sağlıklı olmaz, çünkü temizleyecek kimsenin bir yandan da
*temizlenecek* grupta olmadığını bilemeyiz. Dahası tepeden bakınca, *iş
yapmayan* herkesin FETÖcü olduğunu iddia etmek mümkün olur. Bugün yapılan ve
binlerce insanı kapsayan operasyonların ne kadar efektif olduğunu göreceğiz,
ancak tahminim, bu operasyonların büyük ölçüde asıl FETÖ yapısını atamayacağı ve
ekseriyetinin devlette yapışık kalmaya devam edeceği yönünde. Dahası devletin
bir kısmı da, temizliği yapmak yerine, Gülen'in ölümünden sonra, bu *paralel
devletin* asıl devlet hesabına kullanılmasını tercih edebilir.


