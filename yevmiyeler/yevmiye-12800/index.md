---
title: "Yevmiye 12800"
date: 2015-11-21 22:16:07 +0200
dp: 12800
tags: []
---

Yazın imkan varsa abdest yerine *duşdest* almayı tercih ediyorum.  Üşendiğim
vakit, *bir zamanlar* abdest almanın, şimdiki duştan daha zor olduğunu
hatırlatıyorum kendime.

--------------

*128. Sedruz* için (yani 12800 ila 12899. günler için) üç alışkanlık üzerinde
durmayı planlıyorum. Birincisi şeker yememek, ikincisi Internet'e sadece
*ayakta* bağlanmak ve üçüncüsü günde 10 *birim* yürümek.

Şekeri 1000 gün önce terkedip, 800 gün kadar yemedim. Kızımın doğumundan önce
biraz kendimi gevşetince, o da alıp başını gitti. Internet'e sadece yürürken
veya ayakta dikilirken bağlanmayı, son birkaç gündür deniyorum ve bana *bunu
okumak ayakta dikilmeye değer mi?* sorduran pek çok şey gördüm. Internet'te bir
işim olduğunda, bitirip çıkmak için uygun bir hatırlatıcı oluyor.

10 *birim* yürümek de, aslında 10 km ama buna eğimi de dahil etmem gerektiğini
düşündüm. Elmalarla armutları toplayıp, mühendislere saç baş yoldurmak istemem
ama (eğim + km cinsinden mesafe) x saat cinsinden süre oluyor bu birim. 5 derece
eğimle 1 saat 5 km/saat'te yürümek veya 0 derece eğimle 1 saat 10 km/saat'te
koşmak veya 2 derece eğimle 2 saat 3 km/saat yürümek gibi alternatifler mümkün
olmalı. Haftada 50 birim olacak şekilde ayarlamak niyetindeyim.

