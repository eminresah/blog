Yevmiye 13335
=============

:date: 2016-02-14 00:34:07 +0200

Zamanında 

  Eğer Windows’u silip, Linux kuracak kadar bile becerisi ve iradesi yoksa, bir
  insanın devrim yapacağına, dünyayı değiştireceğine, çok derin fikirleri
  olabileceğine, derdimize derman olabileceğine şahsen itibar etmem. Bu da benim
  önyargım.

demişim. Bir arkadaş, yazılardaki ifade bozukluklarından ne kadar rahatsız
olduysa, sağolsun editörlük teklif etti. Ben de *bu site `git
<https://git-scm.com/>`_ ile idare oluyor, benim bir editöre ihtiyacım var ama
işin teknik kısımlarında hayli zorlanmak mümkün* dedim.  O da bana *zaten sen
böylesin* dedi. ☺ 

Bir miktar haklı ama bir miktar da haksız. Çünkü o yazıyı ne gayeyle yazdığımı
hatırlıyorum. İlhamı büyük ölçüde *Starbucks'ta oturup, sosyalist devrim
yapanlardan* kaynaklanıyordu. Mantıken insanların bilgisayarda yapacağı herhangi
bir işin devrim yapmaktan daha kolay olmasına dayanıyordu. İkinci tarafı da
tutarlı olmak tabii. Bir yandan Kapitalizm'e söveceksin, bir yandan da onun en
önemli şirketlerinden birine, en azından alternatiflerini kullanmayarak destek
olacaksın. Bu biraz tuhaf oluyor. 

Kişi mecbursa, Photoshop'ta çalışmak zorundaysa ve bu sayede evine ekmek
götürüyorsa, o zaman Kapitalizm'e söverken de azıcık daha sakin olmasında fayda
var çünkü o sistemin içindeki herkes bu durumda. Buradan *Linux kullanmayan adam
değildir* anlamı çıkmaz bence.

Tavzih niyetine. 



