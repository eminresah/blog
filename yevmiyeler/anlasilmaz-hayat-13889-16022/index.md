Title: Anlaşılmaz Hayat
Author: Emin Reşah
Date:  2017-07-24 21:26:33
Dp: 13889
Status: published
Image: /img/header-89.jpg


Hayatın anlaşılmaz bir yer olduğunu düşünnerek ne kadar yaşarsın? Kendini ne
kadar bu hayata dahil edebilirsin? Anlamak --veya anladığını sanmak-- insanın
temel ihtiyaçlarından biri. Onun için yanlış anlamaya bu kadar meyilliyiz. Bir
sonuca ulaşıp, hareket etmeye karar vermeye programlanmış/evrimleşmiş/yaratılmış
bir zihnimiz var.

O sebeple *bilmiyorum* demek o kadar zor geliyor. Bilmesen de uyduruyorsun. Onun
için bir konuyu bir defa öğrendiğimizde tekrar ziyaret edip, *acaba doğru mu
biliyorum* demek zorluyor.

Bizler *hakikati öğrenmeye* muktedir canlılar değiliz. Hakikat diye sunulan,
size sözsüz gelecektir dediğimizde, ne denmeye çalışıldığını bile anlamıyoruz.
Çünkü bir hüküm verip, bir sonraki ava geçmek istiyoruz. Çünkü bizi hayatımız
boyunca, zamandan bağımsız kuşatan *hakikat* diye bir şeyi geçmenin mümkün
olmadığını anlayamıyoruz.
