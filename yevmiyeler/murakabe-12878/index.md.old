==============
Murakabe 12878
==============

:date: 2014-11-23 02:18:14 +0200

.. :Author: Emin Reşah
.. :Date:   12878

İntihar eden meslektaşını duydun mu?

Duydum. Ama sadece duydum. Ne videosundan, ne her haberdeki ilk cümle
olan yazılımcılığı dışında bir tarafından haberim var.

Bir insanın sakin sakin video çekip sonra kendini asabileceğini düşünmek
ilginç.

Evet. Kendimi o halde düşününce, muhtemelen videoyu çekip, intihar
etmeyi unutur, bunu nasıl düşünebildiğime dair bir utançla yaşamaya
devam ederdim.

İnsanların ilgi çekmeye çalışmayı abartıp intihar ettiklerini
düşünüyorsun?

Tam olarak değil, yani bu kadar basit olduğunu sanmıyorum. Gerçekte çok
büyük bir itirazım yok. İnsanların hayatlarında nasıl bütün yollar
tükenir, bunu bilmiyorum. En kötü durumda bile, bir şekilde yeniden
başlayabilir. Ortadan kaybolur, başka bir ülkeye yerleşir, başka bir
hayata başlar. Bu da sosyal manada intihar etmek gibi, eğer sıkıldıysan.

Bu hayata devam etmekten daha büyük bir enerji istiyor ama. Yani sonu
belirsiz bir hayata başlamaya yeniden razı olmak.

Kendini öldürmekten daha büyük bir enerji gerektirmemesi lazım. Normal
hayata devam etmekle mukayese ediyorsan, doğru. Ancak ben bunu *ölmekle*
mukayese ediyorum ve daha kolay geliyor.

Hayatın buna bile değmeyeceğini düşünüyorlardır veya insanlara açıklama
yapmanın gerekeceği bir adım atmaktan korkuyor olabilirler.

Nihai manada intiharı anlamadığımı teslim ediyorum. Anlamadığım
konularda yazdıklarım da *ehline* karikatür gibi görünüyordur.
