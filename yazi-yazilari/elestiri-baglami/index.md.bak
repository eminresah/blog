=================
Eleştiride Bağlam
=================

:date: 2014-11-23 03:41:51 +0200

.. :Date:   <11947 - Fri 14:06>

Bir yazıda dümdüz bilgi hatası yoksa, bütün eleştiri faaliyeti bir
yazıyı derece derece bağlamından koparmaya dayanır. Bu sayede yazının ne
anlama geldiğini görmek mümkün olur. *Ben bu bağlamda söylemedim* demek
haklı bir savunma olduğu gibi, bağlamı değiştirmek de haklı bir eleştiri
yoludur.

Kişiler hangi bağlamda *yaşadıklarına* kendileri karar verir. Benim
bağlamıma yakın bir eleştiriyi severim. Ancak benim için anlamsız ve
uçuk duran bağlamlar, eleştirilerin de uçuk ve anlamsız olmasına yol
açar.

Eleştirinin de gelip *sürü hukukuna* dayandığı yer burası. Bizden olanın
eleştirisi ne kadar makul ve ötekinin eleştirisi ne kadar aptalca.
