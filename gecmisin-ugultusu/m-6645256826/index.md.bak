---
title: Tanrı Yok, Falımda Yazıyor
date: 2011-06-18
---

-   *Ayh, tanrı diye bir şey tabiii ki de yok, nasıl olur ki, hem o
    kadar kötü olsun, yani görüyoruz işte, kötülük her yerde, hem de
    tanrı olsun.*

-   Tabii tabii.

-   *Bunlar Ortaçağ'dan kalma inançlar. Hatta daha geriden. İnsan
    yıldırım düşünce korkmuş ve tanrıyı yaratmış.*

-   Çok komik. İlkel insanın düşüncesi çok komik.

-   *Sonra işte, efendim, peygamber denen adamlar çıkmış, tabi hepsi
    erkek bunların, olmayan tanrıdan vahiy aldıklarını iddia etmişler.*

-   Hepsi çok ataerkil, özellikle bizimkisi. Adam evlenmek için ayet
    indirtmiş ya, düşünebiliyor musun? Tanrı git falanca kadınla evlen
    diyor.

-   *Ayh, zamanımızda hala ona inananlar olmasına şaşıyorum ben çok.
    Bilim o kadar ilerledi, hala taş devrinden kalma çöl kanunlarını
    bellemişler, bir adım atamıyorlar*

-   Yazık diyorum ben çok. Siyasetçiler için hepsi diye düşünüyorum.

-   *Ayh, tabiii ki öyle, sömürmek için tanrı kadar kolay bir yol var mı
    ayol? Ne kadar oy deposu hepsi, ne kadar.*

-   Seçimleri de hep kazanıyorlar ama.

-   *Malesef hayatım malesef, falcım da öyle demişti biliyor musun?
    Kadına gittim bizim eniştenin milletvekilliği konusunda da, yüzde
    elli dedi kadın.*

-   Kim, hangi falcı?

-   *Nuriye abla var ya, hani*

-   Ha, evet, boşanmadan önce gitmiştik. Sarışın mavi gözlü konusu.

-   *Ahhaha, ayh, evet, nasıl unutursun. Kadın bilmişti seninkinin
    metresini.*

-   Sarışın mavi gözlü demişti ama kumral çıktıydı kadın.

-   *Boyatmıştır, ahahahaa*

-   Hıı

-   *İşte o, çok iyidir Nuriye abla, geçen bizim komşunun yeğeni varmış,
    kısmeti açılsın diye götürdüm, kurşun döktü, kızın sevgilisi geri
    dönmüş ertesi gün.*

-   Benim de kısmetimi açar mı ki?

-   *Ayh senin kısmete ihtiyacın mı var kız? Elini sallasan ellisi.*

-   Hehhe… Ne demişti seçim konusunda?

-   *Suyum durulmadı. Kazanamayacak, dinciler oyların yarısını alacak
    dedi.*

-   Hala inanamıyorum ben, aklıma geldikçe yazıklar olsun diyorum.

-   *Ben de ayh.*

