---
title: Örgü
date: 2010-07-12
---

Zihnim yamalı bir hırka, örgüsü içinde bulduğum fincanlar, lekeleriyle
bir şeyler anlatmaya çalışıyor. Örgü yarım, örgüsünü genişletenlerin
ukalalığı garip, yeryüzünü kapsayan bir hırka, kimsenin giyemeyeceği
kadar büyük.

Yamalı ve güvelerin elinden bitap hırkam zaman zaman üşütüyor.
Bildiklerime sarılıp ısınmaya çalışıyorum.

Kahveyi falı için sevme hali, hırkanın örgüsü kahve lekeleriyle kirli…
İpi çözmek istiyorum.

