---
title: Gergin Çay
modDate: 2014-11-23 03:41:51 +0200
date: 2010-10-28 03:18:58
---

Uyumak gerektiğini bilip uyuyamamak hali… Günlerdir böyle bir aralık,
insanın gözleri nasıl yanar ve ertesi gün erken kalkması nasıl gerekir,
yine de nasıl ikna edemez uyumaya kendini biliyorum.

Sakinleşmeye ihtiyacım var, dışardan görünen sakinlik değil, insanların
bende gördüklerinden değil, içimden gelenden. O zamanlar yeryüzünde her
atomun yerinde olduğuna şahitlik edecek oluyorum, böyle zamanlardaysa,
ne değiştirmeye çalıştığımı bilmek bile zor. Kendimin bilmesi…

Kocaman insanların birbirlerinden şikayet etmelerinden şikayet etsem ben
de onlar kadar ufalabilir miyim? Doğrusu olmayan konularda yanlış
üretmek konusunda maharet sahibiyiz. Yine de bu sıkılıyor olmamı
değiştirmiyor.

Dünya, garip bir sarmal halinde bana oyun oynuyormuş gibi geliyor. Zaman
bitiyor.

*Doğum istemiyoruz, çünkü bize öleceğimizi hatırlatıyor…*

