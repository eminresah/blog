---
title: Karbijen II
date: 2010-12-19
---

K: Doğacağın aileyi belirledin mi?

X: Evet.

K: Ne zaman yolculuk?

X: *Suddas* günü.

K: Ne zaman geleceksin?

X: İki *sewd* sonra.

K: Oradaki şartları biliyorsun değil mi?

X: Üç boyutlu Sjari uzayı, gezegen üzerinde sadece uzak algıya izin var,
herhangi bir Sjari kanunuyla oynanmayacak.

K: Seni ilk *sewd*‘in başlarında uykuda tutacağız, dünya zamanıyla yirmi
yıl kadar, hem rolüne ısınman, hem de daha doğal geçmesi için.

X: Biliyorum.

K: Uyanışın üç boyutlu bedenin açısından biraz zor olabilir, uzay
zamanda kırılmalar yaşayacaksın, ne olarak gidiyordun?

X: Karbijen.

K: Dünyalıların karbon konusunda sorunları var, gözlemden öte yapılması
gereken şeyler var, bunları da anlatmışlardır.

X: İki yeni karbon çevrimi tanıtacağım, ilgili reaktörleri de eğer
kendileri geliştiremezlerse geliştirmem gerekecek.

K: Evet. İlk sewd'in başlarında eğer uygun bir pozisyonda olmazsan,
uyanışın sonrası seni alacağız, *İstisnai Hizmetler* seni kadrifiye
edecek ve yeni bir kişilik verecek. Çok dikkat çekmeni istemiyoruz, ilk
sewd'in içinde yapman gerekenleri yaptıktan sonra kaybolacaksın.

X: Tamam.

K: İkinci sewd'de birden fazla kişiliğin olabilir, ilkindeki
buluşlarının uygulanmasıyla ilgilenmen gerekebilir, belki bir dönüşüm
gerekir. Bunları ilk sewd'in etkilerini gördükten sonra
kararlaştıracağız.

X: Anlaşıldı.

K: Karbijenlik normalde sıkıcı bir görevdir ama Dünyada kritik,
diğerleriyle de işbirliği yapacaksın, Dünya'da dört taneydiler, altıya
çıkarıyoruz.

X: Tamam.

K: Başarılar dilerim.

X: Ta.

K: Ta.

