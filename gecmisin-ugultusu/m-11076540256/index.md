---
title: Akan Resimler 2
date: 2011-10-06
---

*Okuduğun en güzel kitap nedir?*

Böyle soruları sevmiyorum. Kendime neden böyle aptalca bir soru
sorduğumu da bilmiyorum.

*En güzel kitap* yerine *ne okuyorsun* desem, belki bir cevabı olurdu ve
derdim ki, Upanişadları ve *Children of Armenia* isimli kitabı ve İsmet
Özel'in tercüme ettiği *Siyasi Felsefenin Büyük Düşünürleri* adlı
kalınca kitabı okumaya çalışıyorum, bir yandan günde en az 500 ila 1000
Internet sayfası (feed) gözden geçiriyorum…

Velakin en güzel kitap, ezberden söylesem Kur'an derdim ama artık
ezberden konuşma devrini geçtik, en güzel kitap, hayır, gözlerimi
kapattığımda gelen hayaller, resimler, çocuklar, insanlar falan. Klişe
tabiriyle *kainat kitabı.* Kainat kitabı da değil, kendi içimdeki
dehlizler.

Çünkü zaten herhangi bir kitap orada karşılık bulduğu müddetçe güzel,
yoksa kuru gürültü.
