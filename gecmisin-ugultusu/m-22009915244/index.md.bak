---
title: Tumblr'a Son
date: 2012-04-29
---

Bir süre önce blog.eminresah.com adresini kapattım, daha doğrusu ana\
 sayfaya yönlendirip sabit siteye çevirdim. Niyetim tumblr'daki bloga\
 eski düzende yazıları göndermeye devam etmekti. Tumblr'ı gerek\
 tasarımı, gerek kullanımı açısından sevmiyorum, yakında reklam da\
 göstermeye başlayacaklarmış ve sevgimin bu noktadan sonra artacağına\
 inanmıyorum. Şu sıkıcı maviyi değiştirme imkanını bile çok gören bir\
 yer. Bu yazıyı bile açıp tumblr'da yazmıyorum, eposta ile\
 gönderiyorum.

Tumblr'ın 6 ay öncesine kadar diğer bloglardan RSS yoluyla içerik\
 toplayabileceğiniz bir özelliği vardı. Bunu hala var sandığım için\
 burayı kapatmak niyetinde değildim. Ancak hala var değilmiş, 6 ay\
 kadar önce kaldırmışlar. Bunlar benim gibi tek bir servise bağlı\
 kalmak istemeyen ve kendi göbeğini kendi kesmeyi sevenlere hoş\
 mimikler değil.

Her neyse, ben de bugünden sonra burayı yazı hedeflerimden\
 çıkarıyorum. Bu mesajı birkaç hafta tekrar tekrar gönderebilirim,\
 takip etmeyi hemen bırakabilirsiniz. Hesabı da belki kapatırım, belki\
 durur.

Eğer reader.google.com gibi bir RSS okuyucu kullanıyorsanız,\
 adresini ekleyebilir,\
 kullanmıyorsanız eminresah.com'u zaman zaman ziyaret edip yazılara\
 bakabilirsiniz. Bu adresten ayrı olarak daha teknik yazıların olacağı\
 emresahin.net ve kısa yazıları misafir edeceğimiz 4cumle.org da\
 (umarım!) yakında faaliyete geçecek.

Lütfen verdiğim rahatsızlıktan ötürü kusuruma bakmayınız.

