---
title: zaman zaman içimde …
date: 2010-03-08
---

… bir din kurma isteği beliriyor. hafifçe, namertçe, bilmediğim
konulardan dem vurmak ve bazen de vurulmak istiyorum.

benim neyim eksik biraderler ve hemşireler, ortalıkta misal “sikrıt”
adını verdikleri şeye, pardon kanuna veya peygamberlerinin uzaydan gelen
mesajları aldığına inanan insanlar mevcut velakin kimsenin gerçeğin
avucumun içinde olduğundan haberi yok.

olsaydı, zaten aramazlardı.

düşünüyorum zaman zaman, benim neyim eksik, şöyle zararsız, insanların
anlamsız hayatlarına anlam, huzursuz kafalarına huzur, boş kalplerine
ılık ılık *sevgi* akıtmak varken, neden çok daha zor işlerle, ölümlü
makineler ve ölümsüz hayaletlerle meşgul oluyorum diye…

düşünüyorum ve bir an sonra ölüm enseme üflüyor dirilten nefesini…
