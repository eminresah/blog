---
title: Benzersiz
date: 2012-01-02
---

Benzersiz yaratmak. Fani olan kimsenin elinden gelmeyen bir hedef.
*Yaratıcılık kaynaklarını saklamayı bilmektir* demiş Einstein, kendisi
herhalde böyle yapıyordu. (Ben değil.)

De Chateaubriand da demiş ki *orijinal bir yazar, kimseyi taklit etmeyen
değil, kimsenin taklit edemediğidir.* Bu daha uygun bir söz.

İnsan benzerliklerine muhtaç. Sevmediğim insanlarla aynı kelimeleri
kullanmak, aynı sokağı, şehri, ülkeyi, gezegeni paylaşmak, aynı havayı
teneffüs etmek ve benzer şeyler yemek zorundayım. Kendini benzersiz
sandığı her nokta, benzediği diğerlerine nazaran tali noktalar. Hepimiz
insan olmakla, onun getirdiği hayal kırıklığı ve duvarlarla çevrili
insanlarız.

Benzersiz yaratmak *el-mubdi* olana mahsus. Onun dışındakilerin hepsi
sadece taklit ediyor. İyiyi ve güzeli taklit edecek göz ve irade nasip
eylesin.
