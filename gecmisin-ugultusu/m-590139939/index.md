---
title: Çilecik
date: 2010-05-11
---

**Gaiplerden bir ses geldi bu adam,**\
 Gezdirsin **geçmişi** ense kökünde,\
 Hayalin ateşsiz tütüyor madam,\
 Cehennem taşıyor gözüm yükünde

Kelimeler dizi hesap soracak,\
 Ses versen bekliyor ihtiyar ağaç,\
 Dalları çıplak kadınlar bacak,\
 Yaprak küflü bakır, kuşları saraç

Seğirmedi dilim Adem sözünde,\
 Azazil ağacın dalından tıslar,\
 Her sıkıntı üfler kora közünde,\
 Her bela hatırası adın fısıldar

Mayadaki biber erimez suyla,\
 Aynadaki aksi silmez tozduman,\
 Akıl nam çelimsiz parlak suruyla,\
 Çevre çevre nuru bilmeyen uzman

Şair işi sözü bala bulamak,\
 Bağladım zehrini dilim köküne,\
 Kaderin görevi boşluk dolamak,\
 Kabzetti anlamı hiçlik söküle.

