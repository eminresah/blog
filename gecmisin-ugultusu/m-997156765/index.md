---
title: Bakire Kemal
date: 2010-08-03
---

Şimdi, herkesin kolunda bir saat, imzalı ve ikonalı, kimisi arabasının
camına yapıştırıyor, mahfuz buyursun babında sanırım, kamyoncular da bir
zamanlar “Allah Korusun” yazardı; kimisi de koluna işlettiriyor\_muş\_
dövmeyle…

Eğlenceli gelmeye başladı bu, ayıplamıyoruz, sıkılmıyoruz, meme
çatalının ortasına doğru lafzai celal yazılı altın kolye sallayan, hayli
az kalmış gizlideki yerlerinden birine bir imza çaktırmış da olabilir,
normal bunlar, toplumumuzun \_pantheon\_unda hepsinin ayrı yeri var,
laiklik dedik ya, kişiler ister ekmeğe, ister araba jantına, ister
Allah'a veya Allahımsı şahıslara, isterlerse hepsine birden veya ortaya
karışık tapınabilirler.

*em lehüm ilâhun gayrullah* diyor ayet, *onlara Allah'tan başka ilah mı
var?*

*subhanallahi emmâ yuşrikûn.*
