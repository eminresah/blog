---
title: Kimin enerjisini emdiğini merak eden adam
date: 2011-02-17
---

Bu yazı tumblr'daki muhterem 12 takipçime mahsus.

Geçen gün biriniz, bilmiyorum hanginiz, enerjinizi emdiğimden şikayet
buyurdunuz. Ben buna, o zaman belli etmesem de, kıl oldum.

Şimdi bakıyorum, bunu söyleyebilecek iki kişi var, diğerleri ya erkek,
ya tanıdık, ya zaten emilecek enerjiden mahrum veya her üçü birden…
(Evet, bir erkek gelip de başka bir erkeğe *enerjimi emiyorsunuz* demez,
daha samimi cümleler kullanır, *yeter lan, kuruttun bizi* der misal.)

Elbette bu bahsi geçen yorumun dashboard'dan değil, hasbelkader
<http://eminresah.tumblr.com>‘dan takip eden birinden gelmesi de
muhtemel, ama neden olsun, ben burayı herkesten gizliyorum,
<http://blog.eminresah.com>'un fontları daha güzel, oradan takip eder
*meraklısı.*

Hasılı sevgili dostlarım, vallahi kızmayacağım, sadece merak ettim
birinin kendine eziyet ederek beni neden takip ettiğini…
