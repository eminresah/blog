---
title: beyzade
date: 2010-05-12
---

yokuşlar kanatlanmış beyzadem nereye\
 dökülen taze taze damlalar gökyüzünden\
 mirasımız sadece bir fikir iskeleti\
 ciğerim kaşınırken soyundum girdim dereye

inciler arıyorum gökyüzünde fikir fikir\
 halbuki yeknesak tüm anlatılan hikayeler\
 kız sever erkek sever sonunda ya kavuşur ya vuruşur\
 sonunda ölürüz ve bizleri yokluk konuşur\
 sonunda sonunda hep sonundan bahsedip\
 gerçek olan tek sonda sessiz bekleşiriz\
 ölünce görecek miyim rüyanı merak ediyorum\
 şöyle güzel bir kaç oyunla gömün beni bari\
 bir de go tahtası tabi yanımdakine öğretirim

insan idrakten masum kalınca mutlu\
 yok deseler akıl bitti buraya kadarmış düşünce\
 insana uzaydan manyetik bir silah\
 ve hepimiz aklımızı bıraksak kutuplar arasında\
 yeryüzünü yeniden otlar kaplasa\
 ve maymunlar zıplasa mezarında Goethe'nin

tüm ciddilikleri askıya almak dilerim\
 gülünce kabarsın atlarımızın yeleleri\
 ve kimse mahmuzlamasın insanı\
 osuruktan destanlara kimse bel bağlamasın

