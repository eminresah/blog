Paran-tez [1]_
==============

:date: 2014-11-23 03:41:51 +0200

Okunanların keyif vermediği yerde yazı vakti gelmiş demektir. Seddinde
bir çatlak bekleyen sel gibi, önce bir kelime, sonra bir cümle, sonra
sayfalar akar… Zaman yoktur velakin, mevsime bakmadan kiraz soran, içi
geçmiş karpuz bekleyen zevata kalifiye kölelik yapmak gerekmektedir.

“Okumuş adamın hali de başka oluyor” diyorlar, çok nazik satıyormuşum
karpuzları, bir yandan *patron* arıyor, “falancanın sunucusu seni
bekliyor, filancanın programı var yapılacak”, bir yandan memleketin
diğer ucundaki garibanların haberleri geliyor, neden öldüklerini
bilmedikleri bir savaşta, kahramanların çocukları dibimizdeki diskoda
tepinirken can veriyorlar… Burada insan bir ayrı utanıyor onları
öğrenince; bir ayrı utanıyor düzenin yalancılığından…

Geçiyor günler… İnşallah 57 gün sonra parantez kapanacak.

.. [1]
   2010-07-29 19:23:12
