---
title: Aşık-ı Cananı Benim
date: 2011-05-14
---

İki üç gündür kafamda dönüp duran bir söz bu, neyin aşıkı, kimin cananı
bilmiyorum. Eski bir şiirden kalıntı mıdır diye arattım, Google bir
sonuç vermedi, nedir, ne anlama gelir hiçbir fikrim yok. Eşimle alakalı
bir tamlama olabilir ama sanki çok eskilerden tanıdık geliyor bu,
anlayamadım.

Böyle dönüp duran kelimeler oluyor kafamda. Bazıları çok rahatsız edici,
bazısı yazıya dönüşüyor, bazısı da bunun gibi ne olduğunu anlamadan
dönüp, bir zaman sonra gidiyor. Kafamın içine bile hükmüm geçmiyor aziz
okur, başkası beni neden dinlesin?
