---
title: N
date: 2010-09-15
----

Yazmak istiyorum. Her yazının bittiğini, sonunda kafamın içinde üreyen
sızıların yine galip geldiğini bile bile, yazmak ve sanki onları yazmış
gibi yapmak istiyorum.

Dün çok uyudum.

Sonra, dedi ki ruh: Bugün hastanedeyim.

Keyfim kaçtı. Üremekte olanlara kelime yetiştirmeyi bıraktım, sade
makarna gibi bir yazı yazmaya niyetlendim; sıkıntıdan feysbuk bile
açtım, oradaki insanları görünce kaçtım.

İnsanın istifa etmesi gereken ne çok bağlantısı var.

Bırakmalı, ki kimse görmesin nerelerden ot yolduğumuzu.

