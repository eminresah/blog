---
title: Yazı Akışı 
modDate: 2014-11-23 03:41:51 +0200
date: 2011-10-10 15:13:27
---

Çalışmak için zamana ihtiyacım vardı. O zamanı internetten çalmam
gerekiyordu.

Internet’e bağlı olmayan bir bilgisayar kurdum. Belki yedi yıllık bir
bilgisayar, 2004 model olduğunu tahmin ediyorum. Üstüne Debian GNU/Linux
kurdum, ama sadece komut satırı üzerinden çalışmak istediğim için
herhangi bir pencere sistemi kurmadım. Bu yazıyı da bu sistemde
yazıyorum.

Dosyalarımı birden fazla bilgisayarda eşlemek için
`Dropbox <http://dropbox.com>`__ kullanıyorum, ancak bu bilgisayarda
öyle bir imkanım yok. Onun yerine 16GB’lık bir flash sürücü aldım ve
Unison kullanarak Dropbox klasörümü bu bilgisayarla eşitliyorum.

Blogu ilgilendiren kısmı şu: Yazılar Gmail’i açıp, bir yazı yazıp,
göndermek şeklindeki *kısa* yol yerine, içinde bu eski bilgisayarın, USB
diskin, Unison’ın, daha yeni ve Internet’e bağlı bir bilgisayarın da
bulunduğu bir sürecin sonunda yayınlanacak. Aralarda kesinti olabilir,
biriktirip biriktirip gönderebilirim, falan. Dahası, yazıları ertesi
günkü aklımla göndermemeye karar verip silebilirim. O sebeple daha az
yazı okuyabilirsiniz. Belki daha iyi olur.

Eskiden olsa *send* tuşuna basıp göndereceğim bu yazıyı yayınlayıp
yayınlamayacağımı bile bilmiyorum mesela şu an.

