Allah, Felsefe ve Bilim - Caner Taslaman (v.d.) (Alıntılar)
=============================================================

:date: 2015-11-15

Birçok ateist, başka bir hipotezi, benim çok-evrenler hipotezi dediğim şeyi
savunmaktadırlar. Bu hipotezin en popüler versiyonuna göre, hayali olarak bir
“evren üreteci” (universe generator) şeklinde düşünülebilecek fiziksel bir süreç
vardır ve bu süreç çok sayıda veya sonsuz sayıda evren üretmektedir; her bir
evren gelişigüzel seçilmiş bir başlangıç şartları kümesine ve fizik sabitlere
ait değerlere sahiptir. (p. 21)

------

Ama test-edilebilirlik, neden epistemik açıdan konuyla alakalı olsun ki? Ne de
olsa test-edilebilirlik, gelecekte bir teoriye karşı kanıt bulabilmekle alakalı
bir şeydir. Ancak bir hipotezin doğruluğunun (veya empirik yeterliliğinin)
ihtimaliyeti için önemli olan, şu anda onun lehine olan kanıttır, gelecekte onun
aleyhine kanıt bulmanın mümkün olup olmadığı değildir. (p. 23)

------

tasarım argümanına getirilen tipik bir itiraz, onu analoji temelli bir argüman
kalıbına sokmak, ve sonra bu bağlamda analoji temelli argümanların ölümcül
derecede kusurlu olduklarını ileri sürmektir. (p. 24)

------

İki rakip hipotezi değerlendirmeye aldığımızda, bir gözlem, hangi hipotez
altında en yüksek ihtimaliyete sahip ise (veya en az ihtimaldışı ise), gözlem o
hipotez lehine kanıt sayılır. (p. 25)

------

ince-ayar kanıtı, ateistik tek-evren hipotezi karşısında teizmi
desteklemektedir, fakat argümanın kendisi, her şey hesaba katıldığında, teizmin
evrenin en makul açıklaması olduğunu göstermemektedir. (p. 30)

------

Tanrı, her yönüyle iyi bir varlık olduğu, ve akıllı bilinçli varlıkların var
olmaları iyi olduğu için, Tanrı’nın akıllı yaşamı destekleyecek bir dünya
yaratması şaşırtıcı veya ihtimal dışı değildir. (p. 31)

------

Mevcut tabiat yasaları göz önünde tutulunca, (çekim-kuvveti gibi) fizik
sabitlerinin hayata izin veren değerlerinin aralığı, hayata izin vermeyen
değerlerin etrafı çevreleyen aralığına kıyasla küçüktür. Bir hedef tahtası
analojisi bu noktayı izah etmemize yardım edebilir. Eğer bir okun, çok ama çok
büyük bir boş bölge tarafından çevrelenmiş çok küçük bir hedefe isabet ettiğini
görseydik, biz hâlâ o okun hedefe isabet etmesini, hedef tahtasının diğer
bölgelerinin hedeflerle dolu olup olmadığını bilmesek bile, okun hedefe hedef
alındığına dair bir kanıt olarak sayardık. (p. 35)

------

[B]azıları, ince-ayarın ateizm altında gerçekten ihtimal-dışı veya şaşırtıcı
olmadığını, bilakis bu sonucun basitçe bizim var olduğumuz gerçeğinden çıktığını
ileri sürmüşlerdir. (p. 35)

------

John Leslie’nin (1988, s.304) tesbit ettiği üzere, eğer elli keskin nişancının
hepsi de beni ıskalarsa, buna verilecek “eğer onlar beni ıskalamamış olsalardı,
ben bu olguyu düşünmek üzere burada olmazdım” cevabı yeterli değildir. (p. 36)

------

Eğer teist, bir ateiste, Tanrı’yı postulat olarak koymanın, insanın dünya
görüşünün karmaşıklığını fiilen azalttığını gösterebilirse, o zaman ateistin,
teist olması gerekir. (p. 37)

------

ateist itiraza ilk cevap, bir sanat eserinin tasarımcısının, tasarlanan eser
kadar karmaşık olması gerektiği şeklindeki ateist iddianın kesinlikle apaçık
olmadığını tesbit etmektir. (p. 38)

------

Teistin bu itiraza verebileceği son ve bence en iyi cevap, Tanrı’nınki gibi bir
“üst-zihin”in (supermind), evreni yaratmak için, yüksek dereceli izah-dışı
organize bir kompleksliğe gerek duymayacağını göstermektir. (p. 39)

------

Fakat eğer sadece bir tek evren varsa, bunu kendisiyle kıyaslamak için referans
olacak bir evrenler sınıfı yoktur ve bu sebeple, ince-ayarın bu bağlamdaki
ihtimal ve ihtimal-dışı-lığıyla ilgili iddialar bir anlam ifade etmemektedir. (p. 40)

------

ateistik tek-evren hipotezi altında, tabiattaki güç şiddetlerinin muazzam
aralığı göz önünde tutulunca, çekim-kuvveti şiddetinin hayata izin veren aralığa
denk gelmiş olmasını çok hayret verici bulmalıyız. (p. 44)

------

Evren üreteci, bir piyango bileti üretecine benzer bir şey olarak düşünülebilir:
nasıl ki yeterince bilet üretildiği takdirde bir kazanan numaranın nihayetinde
ortaya çıkmasında şaşılacak bir şey yoksa, yeterince evren üretildiği takdirde
ince-ayarlı bir evrenin meydana gelmesinde de şaşılacak bir şey
olmayacaktır. (p. 51)

------

Sonuçta, evrenler yerine sadece ekmek somunları üreten bir ekmek makinesi gibi
dünyevi bir eşya bile, düzgün ekmek somunları üretmek için çok iyi tasarlanmış
olmalıdır. Eğer bu doğruysa, o zaman ince-ayarın bir açıklaması olarak bir tür
çok-evrenler üretecine başvurmak, sadece, tasarım meselesini bir kademe
yukarıya, yani çok-evrenler üretecini kim tasarladı sorusuna yükseltecektir. (p. 56)

------

asrın en ünlü teorik fizikçilerinden biri olan Paul Dirac, “bir kişinin
denklemlerinin güzelliğe sahip olması, onların deneye uygun hale getirilmesinden
daha önemlidir” (1963, s.47) iddiasında bulunacak kadar ileri götürmüştür
işi. Şimdi, böylesi güzellik, zarafet ve hüner, eğer evren Tanrı tarafından
tasarlanmışsa bir anlam ifade edecektir. Ancak, çok-evrenler hipotezi altında,
temel yasaların zarif veya güzel olmalarını beklemek için hiçbir sebep yoktur. (p. 60)

------

Daha sonra natüralist-ateistlerin birçoğunun da insanlarda var olduğunu kabul
ettikleri altı tane doğal ve temel arzuyu ele alıp, birbirlerinden farklı ve çok
önemli bu arzuların hepsinin Allah’ın varlığını gerektirdiğine dikkat çekeceğim. (p. 72)

------

Bir insanın fiziki açlığı, ona ekmek verileceğini ispat etmez; Atlantik’in
üzerinde bir salda açlıktan ölmesi mümkündür. Fakat elbette insanın açlığı,
yemek yeme suretiyle bedenini yenileyen bir canlı türü olduğunu ve
yeni-lebilecek şeylerin olduğu bir dünyada yaşadığını ispat eder. (p. 82)

------

Her insanın doğuştan sahip olduğu korkma duygusu ve “korkuların giderilmesi
arzusu”, doğuştan sahip olduğumuz, gelecek hakkında, evren hakkında ve kendi
acizliğimiz hakkında düşünme yeteneğimizle birleşince; doğuştan, bizi Allah’a
muhtaç eden arzulara sahip olduğumuz olgusu karşımıza çıkar. (p. 88)

------

“mutluluk arzusu”nu hareket noktası yaparsak; içimizdeki bu arzuyu tatmin etmeye
bu dünyadaki sunulanların niteliğinin de, bu dünyadaki zaman süresinin de
yetmediğini anlayabiliriz. Bu ise içimizdeki bu arzunun tatmininin ahiret
yaşamının varlığını gerektirmesi demektir; ahiretin varlığı ise daha önce
belirttiğim gibi Allah’ın varlığını gerektirir. Bu dünyanın, “mutluluk arzusu”nu
tatmin edemediğini gören herkes, bu arzunun Allah olmadan tatmin olamayacağını
görür. (p. 89)

------

Eğer kendimde, bu dünyadaki hiçbir deneyimin tatmin edemediği bir arzu tespit
edersem, bunun en muhtemel açıklaması başka bir dünya için yaratılmış
olduğumdur. (p. 89)

------

Daha önce görüldüğü gibi incelediğim altı arzunun kimilerinin insanda olduğunu
tespit eden ateistler, bu arzuların Allah’ın varlığını gerektirdiğini görmüşler,
Allah’a ve dine inanmayı “arzuların tatmini” olarak
değerlendirmişlerdir. (p. 105)

------

Eğer evrim sürecinde bu arzuların oluştuğu kabul edilirse; evrimi, Allah’ın
yaratma yolu ve doğal seleksiyonu “Allah’ın yaratma araçlarından biri” kabul
eden anlayışlar desteklenmiş olmaz mı? Bizde doğuştan var olan bu doğal ve temel
arzular, eğer bu evrene aşkın bir Allah’ın varlığını gerektiriyorsa, bu evrim ve
doğal seleksiyonun Allah’a gözlerimizi çevirttiği anlamına gelmez mi? (p. 108)

------

Pierre Teilhard de Chardin’den, Dobzhansky’den, Francis Collins’e
kadar -aralarında önemli farklar olsa da- evrimi Allah’ın yaratma yöntemi olarak
görenlerin yaklaşımları destek bulmuş olmaz mı? (p. 109)

------

Descartes “Düşünüyorum, öyleyse varım (Cogito ergo sum)” diyerek şüpheden uzak
ilk bilgiyi elde ettikten sonra bilmenin bilmemekten daha “mükemmel” olduğunu
kavrayarak zihninde “mükemmel” kavramının varlığına ulaşır. Bu kavramın ise
zihnine ancak “Mükemmel bir Varlık” tarafından, yani Allah tarafından konmuş
olabileceğini, zihnin bu kavramı uydurmuş olamayacağını söyler. (p. 112)

------

bunların Allah tarafından oluşturulmuş olduğu görüşünün, alternatifi olan
bunların rastgele süreçlerle oluştuğunu savunan natüralizm görüşünden, daha
rasyonel bir açıklama olduğu savunulmaktadır. (p. 113)

------

Dini “dileklerin-tatmini” olarak gören birçok ateistin, felsefeleri ve
psikolojileri gereği bu yaklaşıma ise şöyle yanıt vereceklerini tahmin etmek zor
değildir: “İnsanların arzuları gerçekten de Allah ile beraber ahiret yaşamının
da dinlerin de varlığını gerektirir. Allah var olsaydı bunlara inanç elbette
rasyonel olacaktı. Fakat Allah yoktur.” Diğer yandan Allah’a inanan ama bir dine
inanmayan bir kitle de vardır. Böylesi bir argüman o kitleye karşı
kullanılabilir. (p. 117)

------

Arzularımızdan hareketle mevcut dinler ve mezhepler arasında seçim
yapabileceğimizi iddia etmiyorum. Fakat burada sunulan argümandan çıkan
sonuçlar; inanılması gereken dinlerin sahip olması gerekli temel şartlardan
önemli bir kısmını anlamamıza da katkıda bulunmaktadır ki bu şartlarla mevcut
birçok din veya mezhep elenebilir (örneğin Allah’ın varlığına ontolojisinde yer
vermeyen Budizm elenebilir). (p. 121)

------

Kuran’daki “benliklerimizde deliller olduğu”nu söyleyen ayetlere rağmen, İslam
düşünürlerinin, doğuştan sahip olduğumuz özelliklerden hareketle sofistike
argümanlar geliştirmediklerini ve bu özelliklere hak ettiği ölçüde dikkat
çekilmediğini belirtmeliyim (bu ve bu konuyla ilgili diğer çalışmalarımdaki
temel hedeflerimden birisi bu açığı kapamaktır). Örneğin 51-Zariyat
Suresi 21. ve 41-Fussilet Suresi 53. ayetlerde “benliklerimizde deliller”
olduğuna dikkat çekilmiştir. Ayrıca 30-Rum Suresi 30. ayette; Allah’ın insanlara
verdiği yaratılış özelliklerine, yani “fıtrat”a uygun olarak dine yönelmemiz
söylenir. İlaveten aynı ayette “Allah’ın yaratışında bir değişiklik olmadığı”,
“Dosdoğru dinin bu olduğu” ve “İnsanların çoğunluğunun bundan habersiz olduğu”
da vurgulanmaktadır. (p. 123)

------

Aksiyoloji: Değerler bilimi. (p. 125)

------

Ahlaki realizmin savunucusuna göre; nasıl ki bilimsel, matematiksel ve mantıksal
önermelerin doğruluk değeri toplumun inançları ve bizim teorilerimizden
bağımsızsa, aynı şekilde ahlaki önermelerin doğruluk değeri de toplumun
inançları ve bizim teorilerimizden bağımsızdır. (p. 128)

------

Eğer bir argümandaki bütün öncüller olgusalsa, o zaman sonuç olgusal olmak
zorundadır, yani diğer bir deyişle aksiyolojik olamaz. “Dir-cümleli” öncüllerden
oluşan bir argümandan, “meli-cümleli” bir sonuç çıkarmak mümkün
değildir. (p. 137)

------

Ünlü ateist felsefeci John Mackie, doğalcılıkta nesnel ahlaki önermeler
olamayacağını göstermiş; doğalcılığın da doğru olduğu varsayımı ile ahlaki
realizmi reddetmiştir. (p. 139)

------

Bir tane bile nesnel aksiyolojik önerme varsa, o zaman beşinci öncül
doğrudur. Her insanın inandığı en az bir tane temel ahlaki ilke vardır. Mesela
“Çocuğa tecavüz etmek kötüdür” ilkesinin, nesnel olarak doğru olduğuna
inanıyorsanız, o zaman size göre beşinci öncül doğrudur. (p. 141)

------

Mesela Mozart’ın yaptığı müziğin nesnel olarak bir eşeğin anırmasından daha
estetik olduğuna, ya da Dostoyevski’nin yazdığı romanların sıradan bir
dilekçeden estetik açıdan daha değerli olduğuna inanıyorsanız, size göre de
beşinci öncül doğrudur. (p. 142)

------

Çünkü görece ahlaka inanan birini karısı aldattığında, ya da parası
çalındığında, bu durumlara yanlış gözüyle bakar ve isyan eder. Bu isyanın
kökeninde, sezgilerimizin bize açık bir biçimde haksızlığa uğradığımızı
söylemesi yatmaktadır. (p. 149)

------

Pojman bir sınavda kağıtları çok iyi olmasına rağmen, görece ahlakı savunan
bütün öğrencilerini, o dersten sınıfta bırakmış. Bunun üstüne öğrenciler
“adaletsizlik” iddiasıyla itiraz etmişler. Hiç kimse notunu kabul etmek
istememiş. (p. 149)

------

Mesela bir pedofille çocuk tecavüzünün doğru olup olmadığını tartışabilirsiniz,
ama bu durum, çocuk tecavüzü tartışmasında bir haklı taraf olmayacağı anlamına
gelmez. Görüş ayrılığı olması nesnel ahlak olmadığını göstermez. (p. 151)

------

Diğer bir itiraz da Evrim Teorisi’ne dayanılarak getirilmeye çalışılmıştır. Bu
itiraza göre “ahlak” dediğimiz şey, herhangi bir organımız gibi evrim süreci
boyunca gelişmiş, tek amacı çoğalma ve bizi hayatta tutmak olan bir
içgüdüdür. (p. 157)

------

“Çocuklara işkence yapmak yanlıştır” iddiasının kökeni evrimsel mekanizmalar
olabilir. Ancak bu söz konusu iddianın yanlış ya da yanılsama olduğunu
göstermez. Mesela bir akıl hastasını alalım, bu kişi etrafta uçan atlar görüyor
olsun. Aldığı bir ilaç sayesinde bu atların gerçekten var olmadığına inanmaya
başlasın. Onun bu inancının ilaç etkisinden oluşması bu inancının doğru
olduğunu, gerçekten de uçan atlar olmadığı gerçeğini değiştirir mi? (p. 159)

------

Ünlü evrimci felsefeci Daniel Dennett’in örneğini kullanırsak; insanların
kullandığı tüm mızraklardaki uç sivri olmuştur. Bu seçimi evrime bağlamak,
insanda bir çeşit mızrak ucu geni olduğunu iddia etmek, elbette ki komik
olacaktır. (p. 160)

------

Mızraklar uçları sivriyken daha çok işe yaradıkları için, zeki bir varlık olan
insan, hep sivri uçlu mızraklar kullanmıştır. (p. 160)

------

Mutasyon ya da değişim tesadüfidir dediğimiz zaman kastettiğimiz şey yeni
genetik özellikler ile verilen ortamdaki organizmanın adapte olma ihtiyacı
arasında bir ilişki olmadığı iddiasından ibarettir. (p. 161)

------

“tesadüf” ifadesiyle kastedilen şey, canlılarda Lamarckçı bir yapının
olmadığıdır. Yani canlılar dış koşulları sezip, genetik yapılarını koşullara
göre değiştirmezler. Genetik değişimler çevre koşullarından bağımsız bir şekilde
gerçekleşir (p. 162)

------

Bu tarz bir iddia ise hiçbir şekilde Tanrı’nın bu dış koşulları yaratıp,
canlıların bu yöntemle ortaya çıkardığı iddiası ile çelişmez. (p. 162)

------

Tanrı, bize, pekâlâ nesnel ahlakı görmeye yarayan sezgileri evrimsel süreçlerle
vermiş olabilir. Teistik evrim yorumunda, nesnel ahlakın ortaya çıkma
ihtimalinin düşük olduğunu varsaymak için hiçbir gerekçemiz yoktur. (p. 163)

------

“Yalnızca doğrulanabilen/yanlışlanabilen cümleler anlamlıdır” cümlesinin kendisi
doğrulanamaz/yanlışlanamaz. Dolayısı ile bu ilkeyi kabul edersek, ilkenin
kendisinin anlamsız olduğunu da kabul etmememiz gerekir! (p. 165)

------

Ne kadar deney yaparsanız yapın istatistiksel bir önermeyi deneysel olarak
doğrulayamazsınız. (p. 166)

------

Platonist ateizmin birçok önemli sorunu vardır. Birincisi, her şeyden önce
görüşün kendisi çok gariptir, zaman-mekân dışında merhamet, adalet, iyilik gibi
normal şartlarda kişilere özgü özelliklerin var olduğu iddiasını anlamak
gerçekten güçtür. (p. 168)

------

.. 

   Objections to platonic atheism applies to objective ethics as well. -- E.

------

Ancak bu çok garip bir durumdur, zaman-mekân dışında, değişmeyen, nedensel
ilişkiye girmeyen değerler nasıl olur da zaman-mekân içindeki varlıkların (yani
kişilerin merhametli, cömert... olması gibi) tariflere dönüşebilirler? Bu soruya
da cevap vermek mümkün değildir. (p. 169)

------

“Tanrı’nın Doğası başka türlü olsaydı ahlak da başka türlü olurdu, dolayısı ile
bu bakışta ahlak nesnel değildir” iddiasının, Tanrı’nın ahlaki sıfatlarının
zorunlu olduğu (Doğası’ndan kaynaklandığı) bilgisinin ışığında yanlış olduğu
açıktır. Tanrı’nın Doğası zaten başka türlü olamazdı ki, ahlak da başka türlü
olabilsin. Tıpkı üçgenin üç kenar dışında başka bir sayıda kenarı olamayacağı
gibi. (p. 173)

------

Russell’ın veciz bir şekilde ifade ettiği gibi, “Evren sadece oradadır, hepsi de
bundan ibarettir.” (p. 178)

------

.. 

   Thinking the infinity requires infinite mental power. -- E. 

------

Bu tür tuhaflıklar gerçek sonsuz sayıda nesnelerin var olmasının imkânsız
olduğunu göstermektedir. (p. 183)
