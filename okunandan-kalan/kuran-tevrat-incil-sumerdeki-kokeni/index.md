================================================================
Kur'an İncil ve Tevrat'ın Sümer'deki Kökeni (Muazzez İlmiye Çığ)
================================================================

:date: 2014-11-23 02:18:14 +0200

.. :Author: Emin Reşah
.. :Date:   12852

Böyle kitapları severim. İnsanın ufkunu açacakmış gibi yapmaları hoşuma
gider. Kendilerini dev aynasında görmelerindeki komedi harikadır.

Bu *falanca hikaye Sümerlerde de geçiyor, o halde bunların hepsi yalan*
kafasını anlamaya çalışmaksa daha rafine bir eğlence sunuyor. Şimdi,
*tarih felsefemiz*, her millete peygamber gönderildiğini ancak çoğuna
ittiba edilmediğini, kendilerine ittiba edilenlerin söylediklerinin
tahrife uğradığını ve hepimizin Adem'in çocukları olduğunu söylüyor.
Buradan bakınca eski medeniyetlerle ortak inançlara sahip olmanın neden
*menfi* bir durum olduğunu anlamak zor. Biz *Sümer veya Akad'a peygamber
gönderilmedi, onların Allah'tan haberi yoktu, onlar tamamen Ateistti*
demiyoruz ki.

/Falanca inanç Sümerde de vardı/ dediğinde, bizim açımızdan /onlara da
peygamber geldi, benzer şeyler söyledi, ancak onlar bunu işlerine
geldiği gibi anladılar ve tahrif ettiler/ demektir. Bunu anlayacak kadar
İslam'ın tarih felsefesinden bihaber olanların, Sümer'e ve Mısır'a
perestiş etmelerinin altındaki tarih ilgisinden çok, aşağılık kompleksi
yatar.

/Çok tanrılı dinlerin/ Allah'ın isim ve sıfatlarını veyahut melek ve
cinleri tahrif etmekten kaynaklanmış olabileceğini mesela, *hiç düşünmez
misiniz?*

İnsanların inançsız olmaları büyük bir mesele değil, ancak bu
inançsızlığın cahillikten kaynaklanması ve bu cahilliğin *bilim*
kılığında taltif edilmesi büyük mesele. Kur'an'la ilgili cahilliğini
anlamak mümkün kitaptan, verdiği örneklerden konuya vükufiyetini ve
Kur'an'ı ilk defa kitabı yazarken eline aldığı intibaını ediniyoruz.

Bir de kitapta yazdığına göre, Ulu Atamızın da buyurduğu gibi, Sümerler
Türkmüş.

Alıntılar
=========

İlginç olanı İslam'da hukukun, ancak Arapların Irak topraklarını ele
geçirdikten sonra kurallaşmasıdır. (p. 11)

--------------

"Hiç kimse yoktur ki, onun üzerinde bir koruyucusu ve denetleyicisi
bulunmasın," denmektedir ki, bu da Sümerlilerdeki bireylerin özel
Tanrılarını yansıtıyor. (p. 18)

--------------

Bazı Sümer rabibelerinin evlenseler bile çocukları olmamalı idi. Kazara
böyle doğan çocuklar öldürülürdü. Çünkü bu kadınlar Allah'ın karısı
olduğundan, doğan çocuklar da Tanrı'nın çocuğu sayılıyordu. (p. 22)

--------------

Dumuzi, takvimimizde Temmuz adı olarak sürüyor. Musevilerde de Tammuz
şeklinde. (p. 52)

--------------

Neden bir peygamber karısı için iki kez kız kardeşim diye yalan
söylüyor? (Tekvin, bap: 12, 20.) Neden, Mısır'da onu Firavun'a sunuyor?
Neden Tanrı tarafından, İbrahim cezalandırılacağı yerde. Firavun
cezalandırılıyor? Neden Firavun, İbrahim'e cariye, hayvan, altın,
gümüşle birlikte karısını geri veriyor? Bu gibi soruların yanıtları bir
türlü bulunamamış. (p. 63)
