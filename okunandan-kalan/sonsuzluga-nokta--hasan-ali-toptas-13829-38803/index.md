Title: Sonsuzluğa Nokta (Alıntılar)
Author: Hasan Ali Toptaş
Date:  2017-05-26 03:44:05
Dp: 13829
Status: published
Image: /img/header-29.jpg

# sayfa 106

Aklımdan geçenleri Turan’la İsvan’ın söyleyivermesine, uyumsuzluğumuzun uyumu
gözüyle bakmıştım ilk günlerde. Zamanla uzaklaştım bu düşünceden, çünkü
biliyordum ki, öğrenciler şimdilik ne denli dağınık yaşarlarsa yaşasınlar, bütün
bunlara, gelecekte kavuşmayı umdukları bir uyum uğruna katlanıyorlardı. Banka
müfettişliği, müsteşarlık, doktorluk, mühendislik ya da öğretim üyeliği gibi
meslekî etiketlerin özlemini görüyordum üçünün de gözlerinde.

# sayfa 27

Karımın bana, başkalarına ve kendine duyduğu güvensizliğin karşılığıydı hepsi.
Maddeleşmiş güvensizlikti. Kuşkusuz, aldığı her eşya onun içindeki bir gediği
kapatıyordu ve kim bilir ne zaman açılmıştı o gedikler, kimler açmıştı, nasıl
açmıştı ve kim bilir kaç yıldan bu yana serin rüzgârlar geçiyordu oralardan?

# sayfa 30

Bense, bir yandan, başka konularda çıkacak kavgaların temelinde gene eşyalann
yer alacağını düşünürken, bir yandan da, artık öteki kadınlardan pek farkı
kalmayan karımın, evlendiğimiz yıllarda kısa bir süre için çizgi dışı yaşayarak
beni gafil avladığına inanmaya başlamıştım.

# sayfa 84

Asuman, insanlan bir işitimde etkileyen “asalet” sözcüğünün ilk iki harfiyle
başlıyordu başlangıçlar önemliyse; üçüncü harf olan u’ysa a’nın yani başlangıcın
soyundan geliyordu ve Asuman’ın ilk a’sından n’sine doğru giderken, umman ve su
gibi sözcükleri anımsıyordu insan. Sonra, ilk izlenimin verdiği hoşnutluk
düşünülürse, Asuman’ın başlangıcında insanı, “Aaaa   su!” haykırışının dikkat
toplayıcı şaşkınlığı karşılıyordu.

