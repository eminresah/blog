---
title: Somut somun sorun
date: 2010-12-13
---

*K: Somut şeylerden yazman lazım azizim, kimsenin yazdıklarından bi bok
anladığı yok.*

E: Haklılar, ben de anlamıyorum bazen.

*K: ?*

E: İnsan sadece anladığı şeyleri yazıyorsa, yazı pek yavan oluyor…

*K: Anlamadığı şeyleri nasıl yazacak ki?*

E: Mesele orada zaten, *omurilikten yazmak* diyordu buna bir arkadaşım…

*K: Ama yazının bir de anlaşılabilir olması gerekmez mi?*

E: Burada bahsettiğimiz yazı için gerekmez…

*K: Ama ben hiç bir şey anlamıyorum bazen…*

E: O zaman anladığın anlamadığın olmuş oluyor, yazarın aklından
geçenleri anlamadığını anlayabilirsin. Ya kafayı yemiştir, ya
bunalmıştır, ya dilini bilmiyorsundur veyahut aslında saçmalamak istemiş
ve saçmalamıştır…

*K: Bunu da anlamadım.*

E: Hayırlısı diyoruz.
