---
title: İdrak
date: 2010-09-07
---

Kocaman bir idrak şaheseri, medeniyetimizin başı idrak, sonu idrak
velakin insanın yapmak istediği en önemli şey, idrak zorluğundan
kurtulmak.

Düşünceden, dostlar, düşünceden kurtulmak. Tüm eğlenceliklerimizi buna
borçluyuz, her ne ki insanı düşünmekten ve çaresizliğinden uzaklaştırır,
güzeldir; sevilir, takdir edilir ve insanın en sevmediği düşünmek
zorunda bırakanlardır. İstemez çünkü, bilmektedir kendisi de,
çaresizliğin, yalnızlığın ve anlamsızlığın içinde varolduğunu
akledemezse de *hissetmektedir*; hatırlatılmasını istemez zaten bildiği
şeyin; hatırlatılmasından *korkar* .

İnsanın cahil kalmak ve biliyormuş gibi yapmak, bilmediğini uydurmak
hevesinin kaynağında bu vardır; *cennet hayallerinin* hiçbirinde
düşünmek olmayışının temelinde de bu vardır.

İnsan kendinden kaçar, düşünmek zorunda bıraktığı için tanrılarına
kızgındır ama belli etmek istemez, tanrıları kızdırmak daha çok düşünmek
demektir.

