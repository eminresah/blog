================
Internet Cüzdanı
================

:date: 2014-11-23 02:18:14 +0200

.. :Author: Emin Reşah
.. :Date:   <12045 - Fri 20:26>

/Cüzdanınızı Feysbuk'a bağlayalım, yaptığınız harcamaları arkadaşlarınız
layklasın./ Yakında böyle bir soru sorabilirler.

Sosyal medya insandaki *işitilme ihtiyacını* en ucuz ve basit yollarla
istismar edip, bundan reklam için istatistik çıkarmanın adı. İnsanların
pek çok şeyi, yemeyi, içmeyi, gezmeyi, okumayı, yazmayı başkaları için
yaptığını biliyorduk ama bunu tecrübe etmek bambaşka. Demek ki aslında
yaptıklarımızın *kendisinden* o kadar da zevk almıyor, asıl olarak bizi
diğerlerine nisbetle nasıl gösterdiğine bakıyoruz. İnsanlar
arkadaşlarını, eşlerini, işlerini bile böyle seçiyor. *Statüm ne
olacak?*

Modern zamanların en büyük putu. Kendimizi teşhis etmenin önündeki en
büyük engel. /Okuduğum kitapları sayıyorum ki konuştuğum şeyin geçerli
olduğunu düşün, ben senden fazla okudum, senden fazla yaşadım, senden
fazla yazdım, senden fazla gezdim, bak önümdeki tabakta ne güzel bir
yemek var./

Bana göstermeden zevk alamıyorsan, o kadar da zevkli değil demek ki.
