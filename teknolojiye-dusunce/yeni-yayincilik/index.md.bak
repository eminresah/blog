===============
Yeni Yayıncılık
===============

:date: 2014-11-23 02:18:14 +0200

.. :Author: Emin Reşah
.. :Date:   <>

Bir yayınevi olsa mesela, para kazanmak yerine, okumak isteyene kitap
ulaştırmak gayesiyle hareket eden.

İdealistlik beklemiyorum, ancak işin ticaret haline gelmesini içim
kaldırmıyor. Ne olabilir, mesela? Hangi kitabın tutup tutmayacağını,
önce online yayınlayarak belirleyebilirsiniz. Bu riskleri önemli ölçüde
azaltır. İnsanların bedavasını bile okumadığı kitabın kağıt ve emek
israfına sebep olmasını engellersiniz. Roman gibi varoluşu telif hakkına
dayanan eserleri de, mesela bir iki baskı sonra online
yayınlayabilirsiniz. İsteyen kağıttan okur, isteyen indirip okur.

/Bu kitap 10000 sattığında web'den yayınlanacaktır/ dediğinizde, daha
çok satmasını da sağlarsınız. Yayınevi politikası bu olduğunda reklam
yerine geçen, para verebilecek okurun parasını, veremeyecek okurun da
duasını alacağınız bir ilke edinmiş olursunuz. Kapitalizm'in en iyi
örneğini sergilediği halde, lafına sosyal adaletle sosyalizm'den
başlayan yayınevi esnafı da kendine çekidüzen verir.

Böyle bir niyetim var. İnşallah bir çok başka niyetin arasında imkan
bulup becerebilirim.
