===============================
Teknolojiyi Teknolojisiz Yenmek
===============================

:date: 2014-11-23 03:41:51 +0200

.. :Author: Emin Reşah
.. :Date:   12869

Teknolojiyi yenmekten bahsedelim. Geliştikçe bizi korkutan teknolojiyi,
diyelim robotları, bilgisayarları, *otonomobilleri*, hakkımızda her şeyi
bilen Google'ı, bizi bizden iyi tanıyan *büyük veri* uygulamalarını,
insan kadar iyi yüz tanıyan ve üzerimizde deney yapan Facebook'u, bütün
bunları yenmekten.

Onları teknolojisiz yenebilir miyiz? Tüm bilgisayarları kırınca veya
*ateşi söndürünce*, yarın bir gün çocuklar, çocuklarımız, o teknolojiyi,
ateşi veya bilgisayarı yeniden istemeyecek mi? Ölüp gittiğimizde onu
yeniden hayata sunmayacak mı?

Peki teknolojiyi teknolojiyle yenmek mümkün mü? Bize teknolojiden
korunmayı vaadeden teknolojiler de yarın başımıza başka şekillerde bela
olamaz mı? Atom bombası tehlikesinden kurtulmak için icad ettiğimiz
silah, ondan daha öldürücü hale gelemez mi?

İki kabustan birini seç insanoğlu.
