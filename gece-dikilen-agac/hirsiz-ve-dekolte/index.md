Hırsız ve Dekolte
=================

:date: 2014-11-23 03:41:51 +0200

Kapıyı açık bırakırsam ve eve hırsız girerse, bu hırsızın suçunu
azaltmaz.

Aynı şekilde bir kadın başkası tarafından taciz edildiğinde, kadının
kıyafetinin şöyle veya böyle olması tacizcinin mesuliyetini azaltmaz.

İnsanların çoğu kapıyı açık bırakıp gidince eve giren hırsızın suçunu
daha hafif görme eğilimindedir, buna benzer bir yorumu taciz için
yapınca kıyamet kopar, ama o kıyameti koparanların hepsi gece kapılarını
kilitler.

Ben bu ikisi arasında bir korrelasyonun varlığına inanan bir insan
değilim, yani kapıyı açık bırakmak değil, hırsızın orada olup olmaması,
dekolte giyinmek değil tacizcinin orada olup olmamasıdır mesele. Hırsız
oradaysa, kapının kilidi varsa da girer, taciz edecek sapık çarşaflıyı
da taciz eder.

Zamanında arabanın camını kırıp telefonumu çalmışlardı, polis gelip,
arabanın içinde telefon bırakmanın ne kadar tahrik edici olduğunu
anlatmıştı. Böyle adamlar işini yapmak yerine konu hakkında *derin*
tesbitler yapmayı sever.

*Tahrik* denen şeyin suçla beraber anılması için, önce insanların işini
iyi yapması, yani hırsızı arayıp bulması, tacizciye ceza verebilmesi
gerekir; ancak bundan sonra tahrik *belki bazı durumlarda*
konuşulabilir.

Ancak *tahrikten* önce, o hırsızın karnının, o tacizcinin cinsel
açlığının doyurabilmesi gibi meseleler var; hırsızlığın ve tacizin
(suçun şiddetini azaltmayan) sebepleri ortadayken *tahrik*, anahtarları
düşürdüğünüz yerde değil, ışığın altında aramaktır.

Işığın altı konuşmak için güzel, anahtarların orada olmayışı muhabbete
ayrı bir dem katıyor.
