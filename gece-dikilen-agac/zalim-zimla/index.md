---
title: Zalim Zimla
date: 2014-11-23 03:41:51 +0200
---

Türkçe imla bir beladır. Tuhaf kurallar, garip istisnalar, anlamsız
değişiklikler…Yazarken sıkılıyorum, okuyup yanlış bulunca daha da
sıkılıyorum.

Üşenmesem bir *imla kılavuzu* yazacağım. Kesme işaretlerini
kaldıracağım, büyük harfi sadece cümle başlarında ve şahıs isimlerinde
kullanacağım, ; (noktalı virgül) yerine ,, (çift virgül) kullanmayı
deneyeceğim, düzeltme işaretlerini kaldırıp danışmà (fiilden isim) ve
danışmá (olumsuzluk) için nadirattan aksan kuralları getireceğim, edat
veya bağlaç demeyi bilmedikleri için *dahi anlamında* deyip durdukları
de/da eklerini de birleştireceğim, ama *bıçak sendèmi Brütüs?* ile
*sendémi vurdun Brütüs?* istenirse ayrılabilecek ve böylece insanımız
bir dertten daha kurtulacak, canı çok sıkılan da aksan işaretlerini
koyabilecek, görüldüğü gibi soru ekleri de birleşecek, çünkü *ayrı ek*
diye bir saçmalık olmaz, ekse birleşik yazılır, milletin kafasını
karıştırmaya ne gerek var?

*Her şey* birleşik mi yazılır diye soranlara, her ikisinin anlamı
farklıdır; *her şey* İngiliz dilindeki *anything* için, *herşey* ise
*everything* için kullanılır diyeceğim. Kelimeleri mümkünmertebe
birleşik kullanmayı severim. Heceleyen için zor olabilir ama okuyan için
birleşik kelime daha kolaydır.

Hatta biraz ileri gidip nokta ve virgül dışında hiçbir noktalama
işaretini imlaya sokmayacağım. Bir sonraki adımda eklerin ünlü harflrn
atacğm ve böylece kelimelrd büyük tasarruf olck. Üç gün böyle yazsm
muhtemeln alışırm ve hemen hiç enformasyon kaybı olmdğ görlr. Türkçed
eklrn sesl harflri kelime kökü tarafndn belirlnr, böyles gereksz dereced
*verbose* olyr. Kağıt ve vuruş ziyanlğ.
