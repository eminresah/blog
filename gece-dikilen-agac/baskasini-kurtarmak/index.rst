Başkasını Kurtarmak
===================

:date: 2014-11-23 03:41:51 +0200

Başkasını kurtarmak *kolay*, zor olan kendini kurtarmak.

Kendini kurtarma sorunu yaşayan bir insanın başkalarını kurtarma
konusunda fazla *iştahlı* olması bende her zaman garip duygular
uyandırmıştır. İnsanın kendini başkaları için feda etmesi tabii ki
mümkün, *hele bakalım kendin için ne yaptın* diyecek değiliz ama kendini
kurtarmakla ilgili sorunları olan ve bunu içinde bulunduğu hayat
perspektifiyle çözmesi namuhtemel arkadaşların kafayı *insanlığın*
kurtuluşuyla bozması tuhaf geliyor.

İnsanlığın kurtuluşunun, en basit teorik ve pratik bakış açısından ele
alsak bile, tek bir insanın, yani *kendi kendinin* kurtuluşundan zor
olması lazım. Ancak tüm hayatını kendini kurtarmaya direnen ve hayatın
temelindeki bencilliği yok saymaya, gözünü kapatarak orada olmamasını
dilemeye ayıranlar var.

Hayata tepeden bakan ve kendini *ilim irfana* vermiş bir çok arkadaşın
yaptığı, para kazanmayı, bir şeyler üretmeyi, birilerinin bir ihtiyacını
karşılamayı bazen *birazcık* ama genelde hayli değersiz ve gayrıahlaki
bulmaları.
