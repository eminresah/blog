uyku
====

:date: 2014-11-23 03:41:51 +0200

*Garip bir uyku düzenin var.*

Çalışıyorum, uyku ölüm demek, kardeşi.

*Hayır, uyku ölüm değil, uykuda öğrenir insan, uyku hayatın diğer
yarısı.*

Uyumak istemiyorum, çalışmak istiyorum, uyumanın getirdiği ağırlığı
kaldıramıyorum.

*Uyumayı küçümsüyorsun, rüyaları küçümsüyorsun, yalnızlığı da
küçümsüyorsun.*

Yalnızlığı küçümsemiyorum, çalışırken yalnızım.

*Ama insanlar için çalışıyorsun.*

Çalışmak istiyorum, ne uyku, ne rüyalar keyif veriyor.

*Kendini uyanmaya şartlamışsın, insanların çalışarak uyanacaklarını
düşünüyorsun.*

Ben uyanmaya değil, uyanık kalmaya çalışıyorum.

*Hayır, sevimsiz Buda, çalışarak uyanmak istiyorsun, dünyanın ucundan
sarkmaya uğraşıyorsun.*

İstediğim sadece kendimin farkında olacak kadar çalışmak.

*İşte böyle öğrenilmez aradıkların.*
