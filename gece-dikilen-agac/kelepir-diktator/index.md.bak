---
title: Kelepir Diktatör
date: 2014-11-23 03:41:51 +0200
---

Diktatörümüz, bir bakıyoruz, hikmetli söz söylermiş gibi etrafına
toplananlara hitap ediyor, bir bakıyoruz, denizde, bir bakıyoruz, dağda…
Yaşamıyor, ölüsünü bile gezdiyoruz, yaşasaydı ve bizi kurtarmaya devam
etseydi diye başlıyoruz düşünmeye ve böyle bitiriyoruz, başka
diktatörler olmasın, sadece bizimkisi olsun, bizi çağdaşlaştırsın
istiyoruz, bizi giydirsin, doyursun, aydınlatsın istiyoruz, onda bizde
olmayan akıl var, bizi yönetsin istiyoruz; kelepir çünkü diktatörümüz,
biz sanıyoruz ki kelepir, halbuki her diktatörün istediğini istiyor
bizden, *hürriyetimizi*.

Galya fatihi Caesar’dan daha büyük işler başarmadı, buna rağmen benim
milletimin bir Cicero’su olmadığı ve *Senato’su* tek horozun öttüğü
kümese benzediği için, olsa şöyle mavi gözlüsünden bir *dictator*
hazretlerine biat etmeyi bugün bile isteyenler var.
