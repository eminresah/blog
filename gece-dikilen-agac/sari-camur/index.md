---
title: Sarı Çamur
date: 2014-11-23 03:41:51 +0200
---

Sarı bir çamur boyumu yükseltirken ve turuncu bir güneş yüzüme vururken,
ne kadar yükseldiğimi ve biraz daha yürüsem ve çamur biriktirsem dağları
aşabileceğimi düşünüyordum.

Çamur, nihayetinde hepimizin biriktirdiği çamur. Yüksek makamlar, pahalı
evler, ışıltılı unvanların hepsi, ayağın altında birikip bir santim veya
daha az yükselmene sebep olan çamur. Kendini *öncekine* nazaran daha
yüksek görüyor insan, *oh be, işte layık olduğum yeri buldum* falan. Bir
santim veya daha az.

Arada bir, çoğunlukla kader icabı o çamur düştüğünde kimisi topallıyor,
misal bir ayağında yüksek mevkinin çamuru, diğerinde herkesin gönlünü
cezbeden karısının; sonra mevki gidiyor, adam topallamaya başlıyor.

Sarı çamur beşerin miracı. Olabileceği en fazla o kadar.
