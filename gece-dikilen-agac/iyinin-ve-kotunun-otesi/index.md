İyinin ve Kötünün Ötesi
=======================

:date: 2014-11-23 03:41:51 +0200

Eski özleminin bendeki en önemli yansıması *iyinin ve kötünün netliği.*
Eskiyi doğrusu yanlışı belli diye seviyorum.

Bana her şeyin puslu olduğu zaman bu zamanmış gibi geliyor(du). Ancak
baktım ki, istesem, becerebilsem bu zamanda da o kafa sıhhatine kavuşmak
mümkün. Bu zamanda da, bir partiye oy vermenin kesinlikle iyi, bir
şekilde davranmanın kesinlikle kötü olduğunu düşünmek mümkün.
Tarafgirlik istersem bu zamanda belki eskisinden daha fazlası var.

O sebepten geçmişi o kadar özlememeye karar verdim. Eskinin netliği
bilgi kaynaklarının sınırlı olmasındandı herhalde. İstersen, kafanı
gömersen, onu şimdi de yapmak mümkün.
