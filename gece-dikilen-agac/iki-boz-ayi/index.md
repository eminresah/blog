---
title: İki boz ayı
date: 2014-11-23 03:41:51 +0200
---

Yine kalan günlere dair düşler görüyorum.

Pir Ali deresinden yukarı doğru tırmanacaksın. İki boz ayı önünü
kesecek. Kendini ağaçların birinin üstüne çıkar. Ayılar sabırsızdır,
beklemez, gider.

Dere hayata, iki boz ayı yaşayacağın iki sıkıntıya, ağaç *Allah’ın
ipine* işaret eder. Seni sıkıntıdan koruyacak Allah’ın ipidir, sıkı
sarıl.

Dere nesebine, iki boz ayı en uzak dedelerine, ağaç mesleğine veya
okuluna işaret eder. Ayıdan ne kadar korkarsan, mesleğinde o kadar
ilerlersin, ama ağacın yüksekliğinden fazlaya tırmanamazsın. Hangi ağaca
çıktığına dikkat et.

Dere kitaplarına, iki boz ayı zamanını çalan Internet ve televizyona,
ağaç kitapları okuduğun parka işaret eder.

Gerçekte hiçbir şey hiçbir şeye işaret etmez, *herşey* her şeye işaret
edebilir. Anlam anlayanın zihnindedir. Güzelliğin gözde olduğu gibi.
