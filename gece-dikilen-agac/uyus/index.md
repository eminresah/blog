Uyuş
====

:date: 2015-11-28 15:47:50 +0200

İçki, uyuşturucu, sigara, prozac, din, televizyon, futbol…

Bir yönetici açısından *bedavadan* insanları uyuşturmanın yolları; ucuz yoldan
mutluluk.

*Din* gibi, *televizyon* gibi bazıları kullanmayı bilenin elinde aksi tesir de
yapabilir, uyuşturuculuktan çıkıp uyandırıcılık vasfı da kazanabilir ancak
*içki* bunlardan değil. Kimse içkiyle birbirini uyandırmaz.

O sebepten *halkını sevmeyen* akıllı bir yönetici için bulunmaz nimetlerden
biri, insanların yerinden kalkmasını engelleyen her şey gibi ucuzlatılmasında,
yaygınlaştırılmasında fayda var. Sovyetlerde işyerinin aynı zamanda içkiyeri
olması gibi.

Asıl zor olan *safça* yöneticilik, insanları kötü alışkanlıklarından kurtarmaya
çalışır; bir de bizimkiler gibi bu sebeple düşman kazananlar olur.

Halbuki ne gerek? Uyuşmak isteyene bedava vermek lazım. Alan razı, satan razı. 


