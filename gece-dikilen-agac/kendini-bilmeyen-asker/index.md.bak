---
title: Kendini Bilmeyen Asker
date: 2014-11-23 03:41:51 +0200
---

Tarihi galipler yazar. Türkiye’nin ordu tarihini de siviller yazacak
gibi görünüyor.

Son darbe *fırsatını* 2007’de kaçırmışlardı. Ondan sonra olanların
hepsi, yarım kalan darbenin ne demek olduğunu orduya anlatan cinsten
olaylar. Darbe yapmaya, *ne olursa olsun bizim borumuz öter* demeye
cesaret edemediler, cesur olmayan asker zaten yok gibidir. İstifa etse
ne yazar?

Darbenin zorbalıktan başka bir anlamı olmadığını biliyorum, yine de bu
askerlerin kendi istekleriyle değil, mağlup olarak sahayı
terkettiklerini ve bunun gerçekte zafiyet olduğunu düşünen bir insanım.
Asker kazanamayacağı muharebeye girmez, giriyorsa asker olarak
kalmamalıdır.

Görünen o ki askerlerimiz ne rakiplerini, ne kendilerini *biliyordu.*
Sun Tzu’nun binlerce sene önce söylediğini unuttular, kaybetmeleri
mukadderdi ve kaybettiler.

Sırf askerlik açısından bile iyi. İnşallah bir gün kendini ve
hasımlarını bilen askerimiz de olur.
