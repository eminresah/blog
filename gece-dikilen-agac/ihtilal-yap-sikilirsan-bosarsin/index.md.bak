---
title: İhtilal Yap Sıkılırsan Boşarsın
date: 2014-11-23 03:41:51 +0200
---

Dün sanırım yayınlamadığım bir yazı yazdım, ihtilal tarzı işlerle
ilgili. Taslakların arasında vardır ama şimdi açıp da ne yazdığımı
okumak işime gelmiyor. Yeniden yazmak daha kolay.

Yalnız ne yazdığımı hatırlamıyorum, Aziz Thomas Aquinas hazretlerinin
ismini geçirmiştim bir yerde, belki bu yüzden yayınlamak nasip olmadı.

İhtilal ihtilali getirir, kılıçla gelen kılıçla gider tarzı bir şeyler
söylüyordum sanırım. Bunu sıkıcı bir üslupla anlatıyordum, neticede
kendim de sıkıldım ve yazıyı okumayı bıraktım, okumadan yazmak mümkün
değil. Kendini sıkmadan okuru sıkmak.

Çünkü, sevgili ve aziz hemşehrilerim, ben aslında bu yazıları kafamın
içindeki bir kağıttan kopyalıyorum, sağ gözümün ekrana bakmayıp, sağa
doğru kayması, bir yandan beynimin o kısmına denk gelen yerdeki yazıyı
okumamdan, sol gözüm de, maşallah bukalemun gibiyim, ekrana yazıyor,
yani, sağ göz okur, sol göz kopyayı kontrol eder,

Arada bir dilime ayetler takılır, şimdi de, ayeti dilime dolandı. (Taha
51) Öncekilerin hallerini soran Firavun’a, onların bilgisinin Allah
katında olduğunu söyleyen Hz. Musa’yı anıyorum.

Halbuki zamanımızda bu konuyla ilgili ne çok kavga var, tarihte ne
olduğunun kavgasını vermek için ne çeneler tutuluncaya kadar konuşuyor,
bir de onu düşünüyorum. *Allah bilir* en son söylenen söz, halbuki başta
söylense, bir çok mesele kendini çözecek.
