---
title: Anlam
date: 2014-11-23 03:41:51 +0200
dp: 
---

İnsanın hayatına anlam kazandırması, aslında anlamsızlık düşüncesinin
katlanılamaz olmasından kaynaklanıyor. Anlamsızlığa dayanamadığımız için
anlam uyduruyoruz.

Gerçeği kimsenin bilmediği ve tüm bu kainatın milyarlarca yıldır biz
ufak insanlar bu ufak gezegende yetişelim diye buraya geldiği gibi bir
düşünceye kapılmak da komik olduğu için, aslında olmayan bir takım
değerler icad edip, onlara göre *daha iyi* veya *daha kötü* yaşıyoruz.

Sonunda hepimiz öleceğiz ey insanlar, insanlık bile ölecek.

Alan Watts insanın yıldızları gözlemesinde kainatın kendi kendine
baktığını ve işte bu sebeple bir sonsuzluk gördüğünü söylüyordu. Kendi
kendine bakan insanlık.

Kendine bakan insan da işte bunun gibi gereğinden fazlasını buluyor her
zaman. İnsanın bunalmasının temelinde etrafını seyredip, etrafının onu
seyretmemesi yatıyor. Sadece kendiyle meşgul insanın herhangi bir
psikolojik sıkıntısı olmasa gerektir.

Kimse sadece kendiyle meşgul kalamıyor.
