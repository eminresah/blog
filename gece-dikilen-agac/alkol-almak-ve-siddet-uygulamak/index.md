---
title: Alkol Almak ve Şiddet Uygulamak
date: 2014-11-23 03:41:51 +0200
---

Yanıldınız. bu ikisi arasında *illiyet* kuran bir yazı değil bu.

Kimse *alkol almaz* veya *şiddet uygulamaz* diyeceğim, kimse *gidiyim de
şu karşıki barda biraz alkol alıyım* diye düşünmez, veya *yemek soğuksa
karıma şiddet uygularım* diye anlatmaz derdini. Bunlar garip tabirler,
kimsenin gerçekte kullanmadığı, hüsnütabir olsun diye uydurulmuş ve
insanın dilinde bir donukluk, hani alışmadığınız bir yağla yapılan
yemeğin garip tadı gibi bir his uyandıran tabirler.

Sevmiyorum ve kullanmıyorum. Alkol aldım diyene de *suçluluk duyuyor
zaar* diye bakıyorum, *şiddet uygulamak* denince de bilgisayarın üstüne
dantel örtmüş gibi hissediyorum.
