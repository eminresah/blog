Yitik Adamın Bahçesi
====================

:date: 2014-11-23 03:41:51 +0200

*Ben senin avukatındım yavrucuğum, belki hatırlamazsın, otuz sene
evvel.* Zaman bizi ayırana dek beraber kalacağız.

İnsanın, zavallı, saf insanın değerler için kurban edilmesi, aldatılması
ne rahat.

Yitik adamlar üretmek, kullanıp kullanıp atmak ne verimli. Onlar
sayesinde, hayatta *değerler* olduğuna inanan o saftiriklerin sayesinde
dönüyor dünya.

Herkes kötü olsa da, herkes iyi olsa da dünya yürümez; birilerinin
birilerini kullanması, harcaması, kandırması gerekiyor; gerekmiyor belki
ama aksi durumun ne getireceğini bilemiyoruz.

Herkesin tamamen rasyonel davranmasının bir *cennet* olacağını kabul
edenler çok, gerçekte bilmiyoruz, herkesin her konuda *eşit* olmasından
ne doğar, bilmiyoruz.

Çok erken karar veriyor insan, çok aceleci.
