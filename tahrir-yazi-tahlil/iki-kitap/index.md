=========
İki Kitap
=========

:date: 2014-11-23 03:41:51 +0200

.. :Author: Emin Reşah
.. :Date:   12801

Her fikrin iki kitaba ihtiyacı var. Biri *Komünist Manifesto* gibi
herkesin anladığı, diğeri *Kapital* gibi kimsenin anlamadığı iki kitap.
Biri *Varlık ve Hiçlik* gibi, biri *Varoluşçuluk Nedir?* gibi, biri
*İyinin ve Kötünün Ötesi* gibi, diğeri *Böyle Buyurdu Zerdüşt* gibi.

Herkesin anladığı kitabı olmayanların hikayeleştirilmesi zor, kimsenin
anlamadığı kitabı olmayanlara da saygı duyulmuyor. (Onlara bir şey
anlatmaya yeltenen herkesin acıyla keşfettiği gibi) insanlar
anladıklarına değil, anlamadıklarına saygı duyar ve *azıcık*
anlaşılmazlık, yazmaya niyetlenenler için iyidir. Hatta Heidegger,
felsefe kariyeri niyeti olanlara *anlaşılmazlık* bile tavsiye etmiş.
