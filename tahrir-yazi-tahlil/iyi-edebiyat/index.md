============
İyi Edebiyat
============

:date: 2014-11-23 02:18:14 +0200

.. :Author: Emin Reşah
.. :Date:   <12046 - Sat 00:20>

/Bir ressam ne yaptığı hakkındaki fikrini kaybettikten sonra iyi işler
çıkarabilir/ demiş Degas. Yazmaya çalışan kişinin de durumu herhalde
farklı değil.

Kötü edebiyatı sanırım bir hedefe koşar gibi yazan ve hedefini belli
eden yazılardan anlıyoruz. Kafamızda bildiğimiz bir mesele var, hikaye o
kadar tırt ki kahramanın galip geleceğinden eminiz, yazar da emin,
sayfaları atlaya zıplaya okusak bize kimse küsmez, en fazla yazarın
*heyecan yaptığı* bir kaç yeri kaçırırız, o da pek önemli değil.

İyi edebiyatın hayata yakınlığı da belki hayat hakkında olmayan
fikrimize benzer şekilde gelişmesi. Kimin ne olacağından bihaber
olduğumuz, çünkü yazarının da yazarken bihaber olduğu bir hikaye,
hoplaya zıplaya mutlu sona doğru koşan bir hikayeden bu sebeple daha
*güzel.*
