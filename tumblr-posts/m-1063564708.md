---
title: İman (II)
date: 2010-09-04
---

Şimdi, misal Dawkins'in ateizme imanı mı daha kuvvetlidir, yoksa
Papa'nın Hristiyanlığa imanı mı?

Veyahut, insanın mesela uçabileceğine imanı kuvvetli olsa ne olur?
Kanatları mı çıkar? Yoksa kendini uçurumun kenarından mı atar?

İnsanın iyi bir insan olduğuna imanı kuvvetli olsa ne olur? İyi bir
insan olma ihtimali mi artar, yoksa kötülüklerini görmezden gelmeye mi
başlar?

İman, insanı hakikate götürmeyebilir, ancak imansız hakikat -ve hatta
*düşünce* - olmayacağı için, yanlış da olsa bir şeylere inanarak
başlamak gerek.

Peki insanın imanı *yanlışlanamaz* olana dairse?

Kim istemeyen bir insana Tanrı'nın varlığını isbat edebilir ve kimin
elinde yokluğunu isbat etmek?

