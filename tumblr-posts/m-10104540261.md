---
title: Hükmi Şehit
date: 2011-09-22
---


Bu konuda doyurucu bir açıklama okumadım, bilenlerin kimisi devletin
*şehit* dediğine, başka bir şey demenin korkusundan, kimisi de durumun
pek de farkında olmadığından olsa gerek; konuyu es geçmeyi tercih
ediyorlar.

Soru şu: Bugün Türkiye Cumhuriyeti namına savaşıp da ölenler şehit
midir? Şehittir demek için savaşın *Allah yolunda* olması gibi bir
kıstas var ve Türkiye Cumhuriyeti'nin Allah yolunda savaştığını iddia
edemeyiz, lafzen bile böyle bir iddiası yok, mevhum bir *vatan
savunması* için ise, (bilhassa PKK ile mukatelede), kimin vatanını kime
karşı savunduğu hayli muğlak bir konu.

Yalnız bu soruya *şehit değildir* deyip kestirip atmak da o askerlerin
toplanması sürecini düşünürek pek uygun değil. Kimse Kürdistan dağlarına
zengin olmak, nam salmak veya adam öldürmek için gitmiyor, bu çocukların
hiçbiri keyfinden oralara gitmiş değil, bir *Kelimetullah* iddiası
olmasa da, *zorla toplanmış müslüman köle* gibi bir statüsü var; çoğunun
başka şansı yok.

O sebeple hakiki olmasa da hükmi şehit olarak bakma eğilimindeyim. Bir
adamı zorla bir kavgaya itersen ve orada ölürse, hükmen şehit olduğu
gibi, boğulursa hükmen şehit olduğu gibi, yanarak ölürse hükmen şehit
olduğu gibi…

Nasıl bir düzenin içinde yaşadığını unutup, *bizim şehidimiz hakiki
şehittir* diyecekler olabilir, *düşünseydiler* der geçeriz.

