---
title: Akan Resimler 3
date: 2011-10-06
---

Evet, başlık bulmaktan sıkıldım. Canım yazı yazmak istiyor, makul ve
mantıklı bir başlık uydurmak gerekiyor ve bu sıkıcı bir iş. Başlığın bir
anlamı olsaydı zaten yazıyı yazmaya gerek yoktu, *Hayatın Anlamı* isimli
bir yazının içinde hayatın anlamı gerçekten varsa, ya başlık
gereksizdir, ya da yazı.

Ehem.

O sebeple bugün *Akan Resimler* isimli tuhaf bir başlık açtım. Normalde
böyle uzun eşek oynar gibi 1 2 3 saymayı sevmem ama hayat bizi buna da
mecbur etti. Gerekirse yarın *Kokan Resimler*, öbürgün *Zıplayan
Resimler* ve Cumartesi günü de *Tembel Resimler* diye devam ederiz. 1 2
3 yerine Roma rakamları koyabilirim, belki 1 2 3 diye değil, 1 1 2 3 5 8
diye, belki de 1 4 9 16 diye gider.

Yazılara isim vermek, isimlere yazı vermek kadar saçma. İsimlere yazı
vermek biraz daha saçma olabilir.

