---
title: Feysbık planlaması
date: 2010-10-15
---

Paylaştıkları şeyleri birkaç defadan sonra *hide* edeceğim asker
arkadaşlarımı Feysbuk kütüğüme geçirmek istemiyordum; bunun için
*mütereddit* bakıyorum “Add to Friends” linklerine; velakin diyorum, ne
olacak, azıcık da yüzeysel oluversin ilişkilerin, sanki hepsi birbirini
çok severdi de, -veya sen o listedeki insanları gerçekte çok seversin
de- tıkır tıkır eklediler birbirlerini… Bir de tabi, ben aslında
“okuyabileceğin kadar arkadaş yap” sloganına inanan bir insanım,
*Feysbık'ta arkadaş planlaması* şeklinde garip düşüncelerim var; yine de
*numquam poteram legere* adamları da eklemek bir faraziyet, kendimizi
unutturmuyoruz, *cur?*, çünkü onlar bizi unutursa, daha büyük iş,
kendimizi yeniden hatırlatmak zorunda kalırız, *hafazanallah.*

