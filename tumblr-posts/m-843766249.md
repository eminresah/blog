---
title: Dök
date: 2010-07-22
---

Bir yazma ihtiyacı içindeyim, akşamları yazdığım bir-iki paragraflık
mektuplar yetmiyor, gözümü kapattığımda hemen rüya görmeye başlayışımın
bir sebebi **yazı ihtiyacı**, diğeri de sabah altıdan gece onikiye ve
bazen bire kadar maruz kaldığım manasız uyanıklık…

Sanıyorum artık kelimeler dökülmeye başlayacak, sağa sola saçılmasın
diye sokaklarda koşturacağım, sonra beni –deliren bir çocuk ve sinir
krizi geçiren diğerleri gibi– acıyan gözlerle takip edip, kendi
aralarından mınır mınır konuşacak insanlar. “İyi birine benziyordu”
falan derler herhalde… Halbuki ben delirmiş olmayacağım; bir yandan bol
gelen pantolonu tutmaya çalışırken, bir yandan da kafamdaki kelimelerin
dökülmemesine çabalamak bütün bu tiyatrodan daha yüksek bir mevki…

Koştur dünya koştur.

