---
title: Bilmeyiş Gerçekliği
modDate: 2015-09-14 11:42:05 +0300
author: Emin Reşah
date: Sat Aug 15 23:29:34 EEST 2015 
dp: 13180 
---

Bilmiyorum.

Bilmiyorum demek ne kadar zor? İnsanı bozucu bir söz. İnsanın
unuttuğu: Bilmediğini ikrar etmeden onları öğrenemezsin. Bilenler
öğrenemez. Bu basit bir gerçek.

Zorluk da şurada. İnsan pek az şey biliyor. Bunların geri kalanına
bilmiyorum dese, günün beşte dördü bilmiyorum diyerek
geçecek. Bilmiyorum. Bilmiyorum. Bilmiyorum. Soruların hiçbirinin
cevabını bilmiyorum. Lakin bunların bazısının bilgisi diğerleri kadar
bilinmez değil, bazısına ihtiyaç da diğerlerinden fazla. Bilmiyorum
bütün bilinmezleri aynı yere koyuyor. Bütün bilinmezlerin aynı yerde
durması da insanı sıkar.

O sebeple bazılarını biliyorum diyor, Bunları bilmediği halde. Çünkü
bunların aslında o kadar da önemli olduğunu dşünmüyor. Bir insanın bir
şeyi bilmemesi ona verdiği kıymeti gösterir. Bir şeyi bilemiyor olmak,
onun hakkında hikayeler uydurmaktan ve sair lafazanlıklardan daha
yüksek bir ilgi biçimi. 

Bu bilinmezliği biz kimseye pek layık görmüyoruz. İnsanları biliriz,
onları kim olduğu konusunda ilk beş saniyede bir fikrimiz olur. Bu
fikir değişebilir ancak her zaman bir fikrimiz vardır. İfade etsek de
etmesek de vardır.

Bilmiyorum demek, deneyi beklemek, sonuçları beklemek, sadece sosyal
manada bir baskıyı değil, aynı zamanda önemli bir ilgi ve sevgiyi de
gösterir. Bilemiyor olmak önemli bir güçtür. Bu gücü herkes
taşımayamaz. Aynı zamnada yüktür çünkü kendini belirsizliğe hapsetmek
zordur.

İnsan bu zorluğu işte o sebeple nasıl yaşıyacağını düşünüyor. Bilim
dediklerinin bu zorluğu taşıması icap eder ancak onun da bu
belirsizliği taşıması mümkün değil. Çünkü insanların bilimadamları da
dahil pek çoğu, belirsizlik yerine başarıyı tercih eder. Bir doktora
öğrencisi sadece bildiklerini söylese, asla doktoradan mezun
olamaz. Biliyormuş gibi yapmka zorundadır. Biliyormuş gibi yapmayı
bilmiyorsa, o zaman başı belada demektir.

Uzmanların bir konudaki uzömanlığıyla ilgili deneyler
yapıyorlar. Ortalama tahmin becerisi %44 çıkmış bir alanda. 

Bu %44 de önemli bir beceri sayılabilir. Yazı-tura atsa %50 gelir ama
beceri yine de beceridir. İnsanların tahminleri kendi alanlarında,
senelerce çalıştıkları alanlarda bile iyi değil. Bilgi veriye
dayanmalı ancak yeterli veri yok. İnsanların bilmiyorum deme hassası
gelişmediği ve bilmeyecek kadar güçlü ve mütehassis olmadıkları için
biliyorlar. Bildikleri yanlış olsa da, güzel bir hikaye anlatmayı
becerebiliyorlarsa, *faydası* oluyor. Hayatlarını böyle idame ettiren
ve neticede anlattıkları hikayelerin güzelliğine göre para kazanıp
kaybeden insanlarız, hakikatin ne olduğunu karıştırmasak ne olur?

Aslında karıştırmak iyi olur ama bu konuda giderek daha
karamsarlarşıyorum. Romancılıkla doktora tezleri arasında
sandığınızdan fazla ortak yön var. her ikisinde de önemli olan
*inandırıcılık.* Gerçek hayatta olmuş bir olayı, tüm ayrıntılarıyla
anlatmaya kalksanız inanılmaz gelir. Başıma gelen bazı işlerin
herhangi bir mantığı veya ucuz romanlar dışında edebi bir değeri
olmuyor mesela. Yazsam insanlar burun kıvırır. 

Doktorada da aldığım bazı sonuçlar böyle. Güzel hikayeler anlatmamı
bekliyorlar, ancak ben genelleştirilmiş durumda, aslına genelin
bildiğinde, yani en makla gelen ve çalışması muhtemel olandan daha
fazlasının pek de yürümediği knaaatindeyim. Özel durumlara uygulanan
güzel teknikler bulabilirsiniz ve bunların bir kısmı daha başarılı
olur, ancak şartlar genelleştikçe, hikayeler o kadar da güzel olmaktan
çıkar.

O sebpele doktora tezinde de daha güzel hikayeler anlatmaya çalışmak,
daha inandırıcı ve ilginç olmak gerekir. Konuya bir fantazi gibi
yaklaştığımda herhalde benim için de hayat daha kolaylaşacak.
