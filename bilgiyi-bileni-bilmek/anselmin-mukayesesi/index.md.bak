---
title: Anselm'in Mukayesesi
modDate: 2015-01-17 21:28:19 +0200
author: Emin Reşah
date: Tue Jan 13 10:21:24 EET 2015 
dp: 12965 
---

Aziz Anselm'in ontolojik kanıtı. *Mukayese* dediğimiz mevcut olduğu
sürece, *tanrı fikri* (adı ne olursa olsun) bulunacaktır. İki şeyi
birbiriyle karşılaştırıyor ve bunlardan birinin diğerinden *daha iyi*
olduğunu söyleyebiliyorsan, *bütün karşılaştırmalarda daha iyi*
sayılacak bir varlığı da düşünebilirsin.

Diyorlar ki, *tahayyül etmek, varlığa delil değildir*, yani insanın
*mükemmel varlık* düşünmesi, bu varlığın gerçekte varolduğu anlamına
gelmez. Klasik örnek bir adadır. *Bütün adalardan daha güzel bir ada*
düşünmek, bu adanın varolduğu anlamına gelmez.

Velakin buradaki sorun daha çok *varlık* dediğimiz kavramın, bizim
dünyamızdaki sınırlı karşılığından. Bizim için varlık, *bilinebilir*
anlamına da gelir veya *hissedilebilir*. İnsan aklı *bir şey varsa,
onu bilmek mümkündür* kuralıyla çalışır. Bu sebeple varlık ve bilgiyi
birbirinden ayırmaya çalışanlar, varlığın yerine kendi hikayelerini
kurmak zorunda kalır. Fenomenin numenden insan aklının yetersizliği
ölçüsünde bir ayrımı olabilir, ancak bu, gerçekte ikisinin birbirinden
farklı olduğu anlamına gelmez. İnsan aklının yetersizliği de, zaman
içinde telafi edilebilir. O sebeple insan, *bir şey varsa, onu bilir.*

