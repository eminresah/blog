---
title: Parça için Kötülük ve Bütün için Kötülük
date: 2014-11-23 02:18:14 +0200
dp: 12756
---

.. role:: math(raw)
   :format: html latex
..

Bir insanın organlarına yaptığı kötülük, kötülük sayılabilir mi? Kangren
olmuş kolunu kesen, ona kötülük mü yapıyordur? Kangren olmayan kolunu
kesen?

/Organların değeri işlevlerinden/ diyebiliriz. Bu sebeple faydası
olmayan organı çıkarmak, ameliyat etmek, ampute etmek kötülük sayılmaz.
Mamafih bu organların ayrı ayrı *kimlikleri* olduğunu varsayarsak,
aslında o kadar da kolay karar verilecek bir mesele değildir.

Her bütünün parçalardan oluştuğunu kabul edelim. Bütün
:math:`A={a_0,\ldots,a_n}` unsurlarından oluşsun. (:math:`A` bir
bedense, :math:`a_i` onun organları, :math:`A` bir ağaçsa, :math:`a_i`
yaprak ve dalları, :math:`A` bir arabaysa, :math:`a_i` onun parçaları,
:math:`A` bir toplumsa, :math:`a_i` onun mensupları olsun.)

Yeryüzündeki kötülükten bahsederken, hemen her zaman :math:`a_i`'nin
insan (veya canlı) olduğunu düşünüyoruz. Yani bizi ilgilendiren
*kötülük*, kendi seviyemizdeki kötülük. Eğer *bütün* (:math:`A`) insan
ise, :math:`a_i`'lerin ayrı ayrı saygıyı hakeden unsurlar olduğunu,
*organ hakları beyannemesi* gibi bir beyanname üretmeyi düşünmüyoruz.

:math:`A` insan toplumlarından daha büyükse, diyelim :math:`A` bir
yıldız sistemi ve :math:`a_i` ondaki gezegenler ise, bu gezegenlerin
birbirleriyle çarpışması, birbirini yutması, yıkması da bizi
ilgilendirmiyor. Bunlarda bir kötülük görmüyoruz.

Kötülük problemi dedikleri şey, sadece ve sadece insanların birbirine
kötülüğünü konu edinebilir. Diğerleri *doğaldır* çünkü, aslanın ceylanı
yemesi veya tavuğun karınca yutması *kötülük* sayılmaz. İnsan (varoluğu
kabul edilen) iradesi sebebiyle kötülük ithamına maruzdur.

Bir de *Tanrı* tabii. Onun, aynen insanlarınki gibi bir iradeye ve
insanları daima memnun etmek gibi bir vazifeye sahip olduğuna
inandığımız için olacak, neden hem muktedir, hem haberli olduğu halde,
bu kadar kötülüğe izin verebildiğini soruyoruz. Belki cevabı kısaca,
bizim, iradeli olduğumuzu kabul ederken o kadar da doğru bir cevap
vermediğimiz ve asıl değerimizin bir ekosistemin, toplumun organları
cinsinden olduğu şeklindedir. Nasıl ki insan, hastalık üreten organını
çıkarıp atıyorsa, belki bilmediğimiz bir bedenin organları olan bizler
de, o bedenin bilmediğimiz maksatlarına uymadığımız için ölüyoruzdur.

Ahlak ve iyilik/kötülük meselesi, sadece insanlar için, insanların
eliyle varolan bir kavram. Bunu alıp, başka varlıklara uygulamaya
çalışmak hayli absürd bir iş. Bu absürdlüğü, karadeliğin yıldızı
yutmasında görebilen insanın, o karadeliği de insan gibi halk ettiğine
iman ettiğimiz Allah'a uygulamaya çalışması daha da absürd.
