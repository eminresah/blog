---
title: Kör Ressam
date: 2014-11-23 02:18:14 +0200
---

İnsanın hayatı boyunca yaşayabilecekleri ve anlatabilecekleri en fazla
bir kitap kadar yer tutar, belki biraz daha fazla. Bir de yaşadıklarının
genelde anlatılma kıymetinin olmayışını düşün. Edebiyatçı ne yazacak?

Üretecek. Kendi boyundan büyük dertler üretip, onları çözmeye çalışacak.
Edebiyatın sadece tahkiye gayesiyle işleyeninin çok sıkıcı olması bundan
herhalde, arkasında ıztırap yoksa yavan ve tekrar.

Ancak *üretme* tecrübeye dayanmadığı için kör bir adamın resim yapmasına
benziyor. Duyduğumuz, ihtimal verdiğimiz, temenni ettiğimiz bir takım
hayalleri arka arkaya sıralıyoruz. Okuyanların da kör olması en büyük
avantajımız.
