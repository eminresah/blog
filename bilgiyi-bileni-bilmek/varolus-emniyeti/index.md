---
title: Varoluş Güvenliği
modDate: 2016-03-09 23:01:50 +0200
author: Emin Reşah
date: Sun Jul 19 18:28:27 EEST 2015 
dp: 13153 
---

İnsanın en büyük derdi nedir? Varolduğundan ve var kalacağından emin olmak. Bu
emniyet nasıl mümkün?

Bilim bu emniyeti, insanın varolduğundan ve var kalacağından duyduğu emniyeti
nasıl sağlıyor? Sağlamıyor. Öyle bir vazifesi yok. Onun derdi *gerçeği, saf ve
çıplak gerçeği* bulmak. 

Peki, insan, bu kendini gerçeğin vekilharcı, avukatı veya onun gibi bir mevkide
gören bilimin karşısında, erimeden, varolduğundan ve varlığının anlamlı
olduğundan nasıl emin olabilir? 

Bunun yolunu nasıl buludklarını soruyorum. İnsaların hem bilime, hem bu bilimin
gösterdiği gerçeğin getirdiği güvensizliğe nasıl dayandıklarını? Bütün bu sanat
sepet işleri, bir şekilde buna deva olsun, hayır deva değil, sadece unutturacak
kadar dikkatimizi başka tarafa çeksin diye var. Soruyu cevaplamak yerine, en
kolay şekilde bu sorudan uzakta nasıl vakit geçirebileceğimizi soruyoruz. 

Bu soruyu doğrudan sorup cevaplamak hangi yiğitlerin derdi? Peygamberlerin. 
