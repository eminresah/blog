Kitap [1]_
==========

:date: 2014-11-23 03:41:51 +0200

Bir *kitabım* olması fikri, bir açıdan bir şeyler yapmış olmak demek
gibi geliyor, kalıcı bir eser bırakmak, zaman zaman içimden geçiyor ama
bir kitabı, yazıldıktan beş sene sonra *kaldırabileceğimi* sanmıyorum.
Çıkıp *şu kadar kitap yazdım* da diyemem ben, *bu yazdıklarım bi boka
benzemiyor, afedersiniz ama saçmalamışım* derim, o zaman da yayıncı beni
döver.

Yazarlığın başarısızlığı kadar başarısı da sıkıntı verici. Kendini hapsettiğin
kitapların oluyor, *boşverin o kitapları* diyemiyorsun. Çok az insanda *kötü
yazmışım* diyecek cesaret var, bir şeyler yayınlandıktan, işin içine yazardan
başka yayıncının, sayfa tasarımcısının, dizgicinin, matbaanın, kitapçının emeği
girdikten sonra, *kötü yazmışım* demek daha da zorlaşıyor, bir de *ego* oluyor,
*ben yazdım, büyük yazdım* oluyor, egosundan korkan yazarlar kendi kitabına kötü
diyemiyor.

Buradan bakınca başarısız bir yazar olmak daha güzel geliyor bana,
*kitap yazdım, kimse okumadı, zaten bir şeye benzemiyordu, el elde baş
başta çok mutluyum.*

Bu mutluluğu yakalamak için kitap yazmaya da gerek yok, *yazmadım hala
mutluydum* diyorum.

.. [1]
   2011-02-20 15:08:56
