Kaotik Kaos [1]_
================

:date: 2014-11-23 03:41:51 +0200

İki günüm uzun zamandır aynı geçmiyor. Askerde bile aynı saatte kalkmayı
becerebilsem de, bazen o bile pek geçerli değildi, aynı saatte yatmaya
alışamadım. Düzensizlik bir düzen halini almaya başlarsa sıkıcı oluyor,
düzenliliğin kendisi kadar sıkıcı.

İki gün üstüste aynı saatte yemek çok fantastik bir beceri, aynı saatte
işe gitmek de öyle. İnsan düzenlilikten sıkıldığında düzensizlikte tatil
yapabiliyor, peki ya kaostan sıkılınca nereye kaçacak? Daha tertipli
olmaya değil, hem beceremiyorum, hem de onun da sıkıcı olduğuna dair
iddialar çok fazla. Basitleştirmeye kaçıyorum, sorumlulukları azaltmaya
veya bildiğin tembelliğe. Bunlar da pek övünülecek özellikler değil.

Geçen hafta sabahları erken kalkıp, yarım saat kadar yürüyüp, bir parkta
iki yazı yazıyordum. Bunun dört-beş gün devam ettirdim. Şahsi tarihimde
önemli bir olgunluk taşıdır. Ancak dün geç kalktım, yine de gittim
yürümeye ve bugün yine geç kalktım ve az sonra yürümeye gideceksem de
artık eski tadı yok.

.. [1]
   2011-06-07 11:05:49
