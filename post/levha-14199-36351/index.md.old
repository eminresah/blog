Title: Leyha 14198
Author: Emin Reşah
Date:  2018-05-31 03:04:05
Dp: 14199
Status: published
Image: /img/header-43.jpg

> Emptiness is in fact the reservoir of infinite possibilities. — D. T. Suzuki

Yedi ırmak. Gülden, baldan, sütten... Su da var mı?

Çikolata?

Çikolata fıskiyesi. İnsanlığın son durağı. Başını onlardan birine daldırıp,
ebedi hayatın hazzını birkaç saniye için, şekerden iptal olmuş tat duygunun
ürettiği boşlukta tecrübe edebilirsin.

Tecrübe boşluk. Boşluğun tecrübesinde her şey var: Otur, karanlık değil, çünkü
ışık yok, aydınlık değil, çünkü ışık yok, var değil, çünkü yok değil, yok değil
çünkü var değil.

Bu boşluğu, boşluğun en saf halini tecrübe edebilir misin?

Uyuşmak için insanlar ilaç kullanıyor. Yazı kimyasallara nazaran saman çiğnemeye
benzer. Başını çikolata fıskiyesine daldır, başını kelimelere daldır.

-----

Zihnimin ürettiği resimlerin bir koleksiyonunu yapsam: Alan çıkmaz, resimleri
sadece başka resimlerle alabilirsiniz, diğer türlü ucuza gider. Para veriyorsun
ve resim alıyorsun, ucuzluk.

Resimleri resimlerle değiştirebilenler ise, zihnin resimlerine dokunmaz. Onlar
insanın organları gibi, ölmeden alıp başka birine takamazsın. Öldükten sonra,
kelimeler bir defa kağıda dokunduktan ve canlı anlamını kaybedip, ölü bir
kelebek kadar cansızlaştıktan sonra... Resimler o zaman ancak değiştirebilir.

Buraya dokunmuş resimler, artık onlara ne kadar can verebilirseniz, size aittir.
Levhaları insicamsız, rüya ile düşünceler arasında kaybolmuş halden, günlük
hayatın renklerine kadar her çeşidinden resimle, yorum için değil, zihinde
ürettiklerini takip etmek isteyenler için yazıyorum. 
