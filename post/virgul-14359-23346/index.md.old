Title: Virgül 6 Kasım #1 
Author: Emin Reşah
Date:  2018-11-06 23:28:43
Dp: 14359
Status: published
Image: /img/header-121.jpg

> "Society likes saints and moral heroes to be celibate so they do not have
> family pressures and be forced into dilemmas of needing to compromise their
> sense of ethics to feed their children. The entire human race, something
> rather abstract, becomes their family. Some martyrs, such as Socrates, had
> young children (although he was in his seventies), and overcame the dilemma at
> their expense." -- https://ift.tt/2pQHVt0


Daha ahlaklı olmak için çocuk sahibi olmaktan vazgeçer miydin? Azizlerin ve
*büyük felsefecilerin* çocuğu yok, çünkü çocukları olsaydı, ahlaken bizim gibi
insanlara benzerlerdi ve (Allah korusun) bizim de onlara benzememiz *kolaylaşırdı.*

Ben giderek, ahlakın, hele bu *ulvi* diye ortaya serilen ahlakın, ahlakı sadece
*öven* ama hayatlarını yaşamaya da devam eden bir sürü insan için *oyun* olduğu
kanaatine varıyorum. İnsanlara *ahlaki lamba* lazım ama aydınlanıp, kendilerini
aydınlatmaları için değil, burada daha müphem bir psikolojik ihtiyaç var.
İnsanlara hayatlarının anlamsız olmadığını ve *iyilik* diye *cennet* diye
*hakikat* diye ve hatta *Tanrı* diye kavramların *gerçek* olduğunu, sefil
hayatlarındaki sıkışmışlıktan fazlasının mümkün olduğunu hatırlatacak birileri
lazım ve *ahlak* da bunun sergilendiği *oyun.*

İnsan temelde ahlaksız ve vicdansız bir varlık: İnsanların kendisine kötü
bakmayacağını bildiği her durumda menfaati gereği davranıyor, hatta çoğu insanın
kötü bakacağını bilse de çoğunlukla öyle davranıyor. Yeterince insanın ona
*anlayış* göstermesi kafi, hırsızlar ve katiller, onlara dışarıdan baktığımız
gibi bakmayan bir topluluk içinde yaşıyorlar ve o topluluk onlara yetiyor, bizim
kabulümüze ve ahlakımıza ihtiyaçları yok.

Bununla beraber bizim de, onların da, bir *anlama* ihtiyacı var. *Azizler* bunu
sağlıyor, bana uğraştığım türlü çeşit dert arasında, bunlardan öte bir anlam
olduğunu, dünyanın ve insanların *özde iyi* olduğunu ve *kurtulacağını* anlatan
birilerine ihtiyaç var.

Umutsuzluğumun yeni formu bu: Artık övülen faziletlerin de bir tiyatro olduğuna
inanmaya başladım.

