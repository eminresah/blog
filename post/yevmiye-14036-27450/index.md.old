Title: Yevmiye 19/12 00:37 
Author: Emin Reşah
Date:  2017-12-19 00:37:05
Dp: 14036
Status: published
Image: /img/header-133.jpg

Arada bir dinlemeyi sevdiğim ama genelde akademik olduğu için pek de faydasını
görmediğim, adı *Ottoman History Podcast* ama daha çok *Osmanlı ve çevre
ülkelerle ilgili doktora tezlerini anlatma podcasti* var.

[Hürrem Sultan or Roxelana, Empress of the East](https://t.co/OHwRbsYSEu) isimli
son bölümde Hürrem Sultan'ı anlattılar. Benim ilgimi, Şehzade Mustafa'nın
idamından faydalandığı halde, pek de etkisi olmadığını söylemesi çekti. Sultan
Süleyman, Mustafa'nın, Sultan Selim'in Bayezid'e isyanı gibi kendisine isyan
etmesinden korktuğu ve fazla sevildiği için idam ettirmiş. Basit bir saray
çekişmesi değilmiş konu.

Tarihteki olaylara, hayatımızdaki olaylar kadar basit etiketler yapıştırmayı
seviyoruz. Taht ve güç sevgisinin, insana evladından bile tatlı gelebileceğini
ve dünya tarihinde bunun gibi pek çok örnek bulunabileceğini gördüğümüz halde. 

Bir de Süleyman ve Hürrem'in neredeyse *çekirdek aile* gibi olduklarını anlattı.
Hürrem Sultan'ın, zamanın *en güçlü erkeğinin* kalbine giden yegane yolu bulmuş
olması da ilginç. Bugün düşündüğümüzün aksine, belki de Hürrem'e, ondan *basit*
ve *siyasi* talepleri olmadığı için bu kadar düşkündü Süleyman. Her ağzını
açanın konumundan medet beklediği bir adamın, tek limanı olmak ve bunu yıllarca
korumak kolay değil çünkü. 

