Title: Gazete 30 Mayıs 2018
Author: Emin Reşah
Date:  2018-05-30 22:05:19
Dp: 14199
Status: published
Image: /img/header-128.jpg


Bundan sonra günlük *link* ve bulduğum bilgileri, bir sayfalık bir yazıda
toplayayım, bunlar da *gazete* olsun. Bahtsız dünyamdan haberler. 

-----------------------

[Hayko Bağdat'ın Muharrem İnce hakkındaki yazısını okudum][hayko]. Bazı yerleri
gıdıklanarak, bazı yerleri acıyarak okudum. Türk muhalefetinin neden
16 senedir iflah olmadığının yazısı.

Mesele Muharrem İnce meselesi değil, aslında onun da şahsen yapabileceği pek bir
şey yok. Bir daha genel başkanlığa heves edemeyecek hale gelsin, tasfiye olsun
gitsin diye aday yapıldı. Kazanmasını beklemedikleri gibi, istemiyorlar da.
Seçimi kazanırsa, CHP genel başkanı olmayı da haketmiş olacak ve CHP'liler bunu
istemediklerini birkaç ay önce gösterdi. Onun için mevzu, yüksek bir oy alıp,
*elimizden geleni yaptık* deyip sonraki seçime kadar kaybolmak. Halkımız da bu
*beden dilini* okuduğu için muhtemelen ilk turda kazanan belli olacak.

Bununla beraber, *kaldıysa* Türk solunun ne hale geldiğini ve *öğrenilmiş
çaresizliğin* boyutunu göstermesi bakımından ilginç bir yazı. *Yazık* desem,
ülkeden kopukluklarıyla bu hale kendileri geldi. *Türk solunun* Kürtçülüğe
stepne olması gerekmiyordu, Kürtlerin uluslaşma süreci neticede *milli* bir
süreç ve Türk solunun, hem solcu, hem Kürt milliyetçisi olmaya çalışması,
sonunda acayip bir *chimera* ortaya çıkarmış.

Türk solunun Kürtlere bakışında bir suçluluk ve aşağılık kompleksi var. Zengin
birinin fakirlere karşı duyduğu aşağılık kompleksine benzer bir kompleks
güdüyor, Türk solu. Kürtlerin derdi ise uluslaşmak ve devlet kurmak. Türk
solunun ve Kürt milliyetçilerinin tamamen farklı dertleri olduğunu kabul etmek
çok mu zor, bunu da naçizane ben anlamıyorum.

Kürtler, Türklerin 100-150 sene önce tamamladığı uluslaşma sürecini yaşıyor,
Türklerin derdi ise başka şeyler, mesela devlet. Kürtler bir devlet sahibi olmak
istiyor, Türkler kendi devletlerinin ne kadar büyük bir yük olduğunu düşünüyor.
Bu iki topluluğun arasında kuşak çatışması var, biri diyelim büyümüş, ev bark iş
sahibi olmuş biriyse, diğeri öğrenci hala. Bunların ikisi sanki aynı dünyanın
dertleriyle meşgulmüş gibi habire konuşuyor, dertleşiyor, ortak hareket ediyor
ama dünyaları tamamen farklı, birinin derdi mezun olmak, diğeri patronlarından
şikayet ediyor. Aynı evde yaşayınca, dertler de aynı sanıyorsun ama öyle bir
durum yok.

Türk solunun Kürtlere yapacağı en büyük iyilik, onların kendi dertlerini
çözebileceklerini kabul edip, rahat bırakmak. Kürtler bir zaman mezun olduğunda
artık aynı evde yaşamak istemeyecekler, o zaman Türkün solcusu da, sağcısı da
aynı gelecek. 

[hayko]: https://ahvalnews2.com/tr/erken-secim/muharrem-inceyi-desteklemek


----------------

Kriptoparaların ticaretiyle uğraşanlar için robotlar varmış. Bunlara otomatik
kurallar veriyorsunuz, alım satımı kendileri yapıyor. Bunlardan biri
[Zenbot][zenbot]. Artık *ticaret* de böyle, program yazıyorsun, robotlar senin
yerine alım satım yapıyor. Milisaniye ölçeğinde menkul kıymet ticareti yapanlar
var ve bunun neresi ticaret, pek de bildiğimi söyleyemem. 

Bu işlerle uğraşmaya başlasam, size daha ilginç bilgiler verebilirim. Diğer
söylediklerimi popülerleştirmek için *şekere bulamak* anlamında *paraya
bulamak.*

[zenbot]: https://github.com/DeviaVir/zenbot/tree/unstable/extensions/exchanges

----------

<blockquote class="twitter-tweet" data-lang="en"><p lang="en" dir="ltr">&quot;Theory is when you know something, but it doesn’t work. Practice is when something works, but you don’t know why. Programmers combine theory and practice: Nothing works and they don’t know why.&quot; - Unknown</p>&mdash; Programming Wisdom (@CodeWisdom) <a href="https://twitter.com/CodeWisdom/status/967044888285065216?ref_src=twsrc%5Etfw">February 23, 2018</a></blockquote>
<script async src="https://platform.twitter.com/widgets.js" charset="utf-8"></script>

> Teoride bir şeyi bilirsiniz ama çalışmaz. Pratikte bir şey çalışır ama neden
> olduğunu bilmezsiniz. Programcılar teori ve pratiği birleştirir, hiçbir şey
> çalışmaz ve neden çalışmadığını bilmezler.

----------

Işık hızının hızlanıp yavaşlamasında nasıl fiziksel etkiler olacağına dair bir oyun:[A Slower Speed of Light][slower] 

[slower]: http://gamelab.mit.edu/games/a-slower-speed-of-light/

-----------------

Beyindeki düşünce üreten *veri yapılarının* sürekli (continous) mu,
sepetli/kesikli/ayrık (discrete) mi olduklarını [araştırmışlar][discrete]. Daha
çok ayrık olduğu ortaya çıkmış. Ufak bir çalışma tabii ama şahsi gözlemlerimle
de uyuşuyor.

[discrete]: https://arxiv.org/abs/1805.01631

--------------------

Bir ırmağın kıyısında yeterince oturursan, düşmanlarının cesetlerinin önünden
yüzerek geçtiğini görürsün. Bir Çin atasözüymüş. Burada bahsedilen *düşman*
herhalde insanın kendi içindeki düşmanları. Yeterince *oturursan* kötü
özelliklerinin *döküldüğünü* görürsün, anlamında. Oturmak da bizde *meditasyon*
denen fiil tabii, *dağ gibi oturmak.*



