Title: Yevmiye  4/01 18:42
Author: Emin Reşah
Date:  2018-01-04 18:42:30
Dp: 14053
Status: published
Image: /img/header-81.jpg

Arada canım nostalji yapmak istiyor. Ah, nerede, çocukluğum, ilk gençliğim, ilk
evliliğim, ikinci balayım, üçüncü karın ağrım, dördüncü reenkarnasyonum falan...

Sonra hiçbirinin bugünkü kadar iyi olmadığını hatırlıyorum. Hepsinin iyi
tarafları vardı, ben de mutsuz değil, genel olarak mutluydum ama şimdi daha
rahatım, nefesim daha rahat, düşüncem daha rahat, ayağım yere daha sağlam
basıyor. Geçmiş benim için özenilecek bir yer olmamış hiç. 

Eskiyi özlediğim oluyor, bilhassa o günleri beraber yaşadığım insanları.
Annanemi ve dedemi. Yine de onların tanıdığı ve sevdiği *ben* de onlarla beraber
ölmüş gibi geliyor, onlar gitmiş, ben gitmişim, sonra ben buradan başka bir ben
olarak kalmışım. 

Geçmiş ölmüş, gelecek doğmamış, ben de sadece anın evladı olmuşum. 



