---
title: "Müsvedde 4 Nisan, 00:30"
date: 2018-04-04 00:31:59
expiryDate: 2019-04-04 00:31:59
dp: 14142
featured_image: "/images/header-120.jpg"
images: ["/images/header-120.jpg"]
published: true
tags: []
---



A- hanım biraz huysuz diyorlar. Nedeni ben miyim? Genel huysuzluğu mu? Anne ve
babasının artık aynı evde yaşamayacağını ve birinin yanındayken diğerini
özleyeceğini farketmesi mi?

Bunları anlamak zor. Bu yaştaki çocukların neyi nasıl kafaya taktıklarını
bilmiyorum. Çok dikkatli, okulundaki bir kapıda dün kol yoktu, almaya gittiğimde kolun olmadığını farketti ve neden böyle olduğunu sordu. Bugün takmışlardı ve yine sordu. Okuduğum masalları neredeyse ezberlemiş ve kelime hatası yaparsam uyarıyor. 

Bu kafada bir kızın, babasının dertlerin habersiz olmasını iddia etmek biraz
zor. Yanında konuşulmuyorsa bile farkediyor olmalı.

Yine de bana geldiğinde, kendi yatağında yatmayı tercih ediyor. Ben de aynı odadayım, sesini duyacak kadar yakın ama hemen her zaman yanımda yatmak yerine kendi yatağında yatmak istiyor. O kendi yatağında yatarken, 3 yaş büyük F- gelip benimle uyuyor bazı zamanlar. Ben bu konularda pek de çocukları zorlayan, *alışsınlar* diyen biri değilim ama kızım düşündüğümden erken büyüyor. Belki tüm kızlar böyledir. 


