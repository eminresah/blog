Title: Virgül 22 Nisan
Author: Emin Reşah
Date:  2019-04-22 16:10:14
Dp: 14525
Status: published
Image: /img/header-85.jpg

İnsanlar hakkında ya iyi düşünür, ya kötü. İyi düşünüyorlarsa, zaten açıklamana
ihtiyaç duymazlar, sana güvenirler, kötü düşünüyorlarsa da dinleyecek değiller,
ne kadar açıklarsan açıkla, sen zaten suçlusun.

Üçüncü bir grup daha var. İki kısım değil, üç kısım. Ve ayrıca kimse kimsenin
hakkında *o kadar da iyi* düşünmez: Hepimiz günahkar insanlarız ve pişmanlığa
ihtiyacımız var, sevdiğimiz insanlarda da bu pişmanlığı görmek isteriz.

Kimmiş o *üçüncü grup.*

Bir savaş alanında üç sınıf yaralı vardır: Ya ölmüştür veya çok ağır yaralıdır
ve müdahale etsen de kurtaramazsın, ya da yarası hafiftir ve muharebenin sonunu
bekleyebilir... Bir de müdahale etmediğin zaman ölecek ama müdahale edersen
yaşayabilecekler vardır. Onlarla ilgilenirsin en çok. İnsan ilişkileri de böyle,
savaşı bırakıp kaçamazsın, *zaten elimden bir şey gelmez.* Onun yerine kurtarma
ihtimalin olan ilişkilere bakman gerekir: Onların yaralarını, endişelerini
tedavi etmen.

İnsanların çoğu sana dost veya düşman değildir. Duruma göre yakın veya uzak
davranır. *Açıklama* bu üçüncü grup için gerekli, onların yakın durmasını
istiyorsak. Yoksa tabii ki kimsenin kimseye bir *borcu yok.*



