---
title: "İnanç ve İzah"
date: 2018-01-17 21:05:09
expiryDate: 2019-01-17 21:05:09
dp: 14066
featured_image: "/images/header-131.jpg"
images: ["/images/header-131.jpg"]
published: true
tags: []
---



Din konusunda had bilmezliğin temelinde herhalde insanın tecrübesizliği yatıyor.
Ne kadar değer vereceğiniz size kalmış, ancak *metafizik* bir konuda insanlara
akıl vermenin yolları var. İnkar bunlardan biri değil. 

Hayatı bir şekilde izah etmek zorunda olan canlılarız. *Bir şekilde* geniş bir
şart, ayrıca bu izahın insanın aklına yatması lazım. *Kainat kuantum
alanlarındaki ufak bir dalgadan doğdu* demekle, *kainatı Allah yarattı*
arasında, izah edicilik açısından pek fark yok ama ikincisine daha çok
inanıyorlar. 

Bunun psikolojik bir ihtiyaçtan kaynaklandığını, insanın aslında anlam arayışı
ile *Tanrı'yı yarattığını* iddia etmek, buradaki meseleyi ıskalamak demek, naçiz
fikrimce. İnsanlar sana *Allah var* derken, *bu hayatın bir anlamı, benim bir
tutunacak dalım, önünde secde edeceğim bir mabudum var* demek ister. Bunların
yerine koyacak bir açıklama yoksa, *efendim, Tanrı çok eski bir inanç, delili de
aslında yok* demenin manası nedir?


