---
title: "Gazete 2 Haziran 2018"
date: 2018-06-03 02:27:24
expiryDate: 2019-06-03 02:27:24
dp: 14202
featured_image: "/images/header-132.jpg"
images: ["/images/header-132.jpg"]
published: true
tags: []
---



Mudanya'da, 2700 yıllık bir yerleşim yeri varmış ve bunu ortaya çıkarmışlar,
[şimdi de arkeopark oluyormuş.][arkeopark] Haberdeki *AVM* lafı da, ilgisiz ama paylaşanlar
*AğKePee*'ye bir de bundan dolayı sallasın diye sanırım. 

Önceki komşularımdan biri 600 senelik bir türbeydi. Bu o kadar yakın değil ama
2700 sene de iyi, Büyük İskender buralara gelmeden evvel yaşayanlar varmış yani,
öyle diyeyim.

Bizim de böyle bir derdimiz var, memlekette çok fazla tarih, çok fazla *bagaj*
var, yeni bir şeylere başlama imkanı zayıf. Geçmişimizin hesabını tutmaktan
günümüz o kadar bağlanıyor ki, geleceği düşünecek zaman kalmıyor. 

[arkeopark]: http://arkeolojihaber.net/2018/06/01/ustune-avm-yapilan-myrleia/

--------

Sanırım bir kaç gün önce kitabın kendisini gördüm, şimdi de bir değerlendirme
yazısı okudum: Silikon Vadisi çalışanları için demiş: [Yaşa, Çalış, Çalış,
Çalış, Öl][livework]

Kitabın pek bir numarası varmış gibi durmuyor, daha çok aralarında yer
bulamadığı insanlara çamur atmak için, *bunların da hayat mı be!* manasında
yazılmış bir kitap gibi. Kedinin ulaşamadığı ciğer, falan filan.

Yaşama biçimleri için genelde böyledir: İnsanlar başkalarının yaşama biçimlerini
çok da beğenmezler. Sabah 9, akşam 5 çalışmayı *hayatın anlamı* sayan biri için,
benim gibi *iş bittiğinde çalışma biter, bazen hiç başlamaz* kafasındaki birinin
hayatı *nefret edilesi* olmalı. Benim açımdan da, bir insanın fare tekerleğinde
o kadar emek harcaması anlamsızdır. Zamanını kontrol edemeyen insanın yaşadığı
bile şüpheli.

O sebeple böyle çamur atmalara *falan* alışığız. Bana gençliğimde *bilgisayarın
başına oturup kalkmıyorsun* diyenlerin bazısı, telefona bakmaktan uyuyamıyor,
mesela. *Doğal* bir yol olmadığının, içinde bulunduğum dünyanın yapay bir dünya
olduğunun farkındayım, ancak *doğal* olanın varlığından emin değilim, yani
bizden iki önceki nesil de, bizden bir önceki neslin hayatına bakıp benzer
şeyler söyleyebilir.

İnsanın tabiatına şimdikinden (bizim gibi bilgisayarcılardan) daha uygun yaşama
biçimleri olduğunu kabul ediyorum, ancak o yaşama biçimleri *ileride*, geçmişin
sıkıntılarına, şartlanmalarına, sınırlarına katlanarak, sadece bugünü yeniden
üretmiş olursunuz. Çünkü dün bugünü doğurdu, siz bugünü aşmak için düne
kaçıyorsunuz, başarılı olsanız bile çocuklarınız bugünü yeniden icad edecek.

O halde, evet, *daha doğal* yaşama biçimleri mevcut ama onlara ulaşanlar da,
(ben değil) benim gibi *spor sevmeyen* yazılımcılar olacak, geçmiş hayalleriyle
avunup, yine de günün kölesi olanlar değil.

[livework]: https://www.nytimes.com/2018/05/25/books/review/silicon-valley-live-work-work-work-die-corey-pein.html

