---
title: "Pendul 19 Şubat #1"
date: 2019-02-19 10:08:32
expiryDate: 2020-02-19 10:08:32
dp: 14463
featured_image: "/images/header-61.jpg"
images: ["/images/header-61.jpg"]
published: true
tags: []
---



+ Açıkçası dostum, bu gibi hallerde kendini bilmek kadar anlamlı pek az çözüm
  vardır. Dünyanın hallerini bilemeyiz, bize her gün yeni bir sorun verir ama
  kendimizi bilmek, bir ihtimal mümkündür.

- Kendini bilmekten kastın nedir, efend?

+ Kendini bilmek, ne durumda ne yapacağını bilmek olmalı veya elinden ne
  geldiğini, ne kadarının senden ve ne kadarının başkasından kaynaklandığını
  bilmek.

- Bunu bilmek için de insanın dünyayı bilmesi gerekmez mi? Dünyanın alacağı
  halleri bilmiyorsan, o dünya içinde kendi alacağın halleri nasıl bilebilirsin?

+ Dünyanın alacağı tüm halleri bilmesen de, genelde bir karşılık bulabilirsin,
  herhalde. Zaten insanın kendi durumu, dünyanın durumuna göre pek az değişiklik
  gösterir. Hepimiz bir şekilde hayatımızı idame ettirmeye çalışırız. Bunun
  getirdiği sınırlamalar vardır.

- Yine de kendini bilmek için, dünyadan da haberdar olmak gerekir, değil mi?
  Dünyayı bilmeden nasıl olur da onu nasıl karşılayacağımızı bilebiliriz?

+ O zaman *kendini bilmek imkansızdır* demek oluyor bu bana göre. Çünkü insanın
  dünyanın hallerini bilmesi imkansızsa, kendini bilmesi de imkansız olacaktır.



