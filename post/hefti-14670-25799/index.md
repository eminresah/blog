---
title: "Heftî 19#36"
date: 2019-09-14 00:08:24
expiryDate: 2020-09-13 00:08:24
dp: 14670
featured_image: "/images/header-53.jpg"
images: ["/images/header-53.jpg"]
published: true
tags: []
---



### Eylül 02 13:56

Polytheism may be byproduct of different tribes finding ways to cooperate: *I
have my god, you have your god, though we feel your god is lesser than ours and
you probably feel that our god is inferior, we will just show respect to each
other and won't fight.*

### Eylül 03 03:23

Mükemmel nedensellik nedir?

İki tarafı var, en az. Ontolojik olarak bütün olayların geçmişteki olayların
toplamından kaynaklandığını söylemek. Ancak buradaki sorun *olay* kavramının
sınırlarının belirlenemiyor olması. Kainatın bir andaki durumunu bir *olay*
olarak görebilirsin ama diyelim bir adamın ayağının taşa takılmasının zamanda ve
mekanda *olay sınırlarını* nasıl belirleyebilirsin?

İkinci mesele bizim bunun bilgisine kavuşmamızın imkansızlığı: Mükemmel
nedensellik olsa bile bizim bunun bilgisine ulaşmamız nasıl mümkün olabilir?

### Eylül 06 17:42

https://laughingsquid.com/life-is-not-a-journey-alan-watts/

Yolculuk mu daha mühim, hedef mi? Bir yere mi gidiyoruz, yoksa bulunduğumuz
yerde mi sayıyoruz?

*Işınlanma* olursa yolculuğun keyfi kalmaz mı? Yoksa ışınlanmalar serisi bir
yolculuğa mı dönüşür.

Yolculuk adımların toplamıysa, adımların ne kadar büyük ve tabii ne kadar küçük
olduğunun ne önemi var? Bir adımda göklere, bir adımda yere, bir adımda cennete
ve bir adımda kutuplara... Adım atmayı bırakmadığın sürece yolculuk da sürecektir. 

### Eylül 07 02:06

Hayatının her anını başkalarının izni ve yardımıyla geçiren birinin,
*objectivist* olması biraz komik değil mi?

İnsanın *ben yaptım* dediği hiçbir şey başkalarından soyutlanarak
gerçekleşmiyor. O halde insanların kendisine daha çok yardım etmesini
sağlamak... Yani onlara kendilerini geliştirecekleri imkanlar vermek ve genel
zenginliği artırmak aslında *bencil* insanlar için de kritik. İnsanın başarısı
ancak *cereyan* ve hareketle mümkün ve elinize toplayarak veya tek bir merkezde
toplayarak bu hareketi yavaşlatmış oluyorsunuz.

### Eylül 08 05:54

> Sersemletici bir teori geldi Charles’ın aklına: Alt-sınıflar
> üst-sınıflardan daha mutluydu. Radikallerin iddia ettiği gibi, zenginlerin
> pahalı çılgınlıklarının yükü altında inleyen zavallı bir altyapı değillerdi;
> daha çok mutlu asalaklara benziyorlardı.

Fowles'ın *Fransız Teğmenin Kadını* kitabından bu.

İnsanın mutluluk ve mutsuzluğunun sosyal sınıfı ile bir alakası var mı?
Aşağıdaysan sorumluluğun ve endişen daha az ve yukarıdaysan imkanın daha fazla.
Eğer içinde bulunduğu yeri tam olarak kavrıyor ve kendini olduğundan yukarıda
görmüyorsan, mutluluğa ulaşman mümkün. Sadece *nasıl yaşamalı* sorusuna verdiğin
cevabı kendini tanıyarak vermelisin ve imkanlarını bilmediğin başka hayatlara
bitmeyen bir özlem duymaktan uzak durmalı. 

