---
title: "Levha 14201"
date: 2018-06-02 00:31:26
expiryDate: 2019-06-02 00:31:26
dp: 14201
featured_image: "/images/header-51.jpg"
images: ["/images/header-51.jpg"]
published: true
tags: []
---



İçimdeki simülasyonun dışımdaki simülasyonla bağı nedir? İçim neyi simüle
ediyor? Kendimi. Bir benliği simüle ediyor. Dışarı ne simüle ediyor? Dünyayı,
bir kainatı simüle ediyor.

*Erenlerin* erdiği nedir, içimizin ve dışımızın beklenmedik ilmeklerle bağlı
olduğu mu? *Sırrı* tam manasıyla çözemiyorsun, yani, dünyayı *kafana göre* idare
etmen imkansız, *kafanın* önemli bir kısmı *nefis* dedikleri basit hayvani
makine. Ancak bir yandan da sana içinin bir şekilde dışarıyla alakalı olduğunu
*hissettiren*, düşüncelerinin, niyetlerinin gerçekleşeceğini vehmettiren bir şey
var.

Bunu dille ifade etmek için, mekanik olması lazım. (Bir mekanizma biliyorum ve
*bunu düşününce şu oluyor*) gibi. Bir mekanizma yoksa? Kural yoksa? *Dualarının
bazısı kabul olacak ama hangilerinin kabul olacağını bilemiyoruz.*

*Sevgili Rabbim, hangi duaların kabul olacağını neye göre belirliyorsunuz?*
Hiçbir şeye veya her şeye göre. Tüm kainatın durumunu değiştirecek kadar mühim
dualar ediyor musun? Neticede nedir, kendi nefsinin, benliğinin, içinin biraz
daha genişlemesi, istediklerinin olması, falanın sağlığına kavuşması, filanın
sınavını geçmesi, feşmekanın kafasına daş düşmesi falan.

Bunların tüm sonuçlarından sorumlu olmayı kabul ediyor musun? *Hayır, tabii ki de.*

