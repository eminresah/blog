---
title: "Müsvedde  2.02.18 23:52"
date: 2018-02-02 23:52:21
expiryDate: 2019-02-02 23:52:21
dp: 14082
featured_image: "/images/header-44.jpg"
images: ["/images/header-44.jpg"]
published: true
tags: []
---



İlk doktora hocam, ödev/sınav konusunda itiraz edenlere bence ukalaca bir cevap
verirdi: *Biz burada eğitim veriyoruz, adalet dağıtmıyoruz.*

Adalet dağıtanların da nasıl *dağıttığını* tahmin ettiğim için o konuya
girmeyeceğim ama ben de burada adalet dağıtmıyorum. Tüm dünyaya eşit mesafede,
ebedi bir cennetin muştusu olacak yazılar değil bunlar. Kardeşliğin, barışın
hüküm sürüp, tüm dertlerin bittiği bir dünyanın yazıları da değil. İnsanların en
önemli dertleriyle ilgilendiğimi de sanmıyorum. Açıkçası kendi en önemli
dertlerimle bile ilgilenmiyorum. Önemsiz dertlerimle bile ilgileri şüpheli.

Böyle kılçıklara da, yani, *peki falanca konuda ne düşünüyorsun üstad*
tartışmalarına pek ilgim yok. *O konuda bir şey düşünmek zorunda değilim, biz
burada adalet dağıtmıyoruz.*

Buradaki yazıların benim için bugünlerdeki en önemli anlamı, kendim için (biraz
tuhaf) bir eğlence olmaları. Gün içinde aklıma gelip de, etrafta
dinleyecek/anlayacak insan evladı bulunma ihtimali az konularda, duvara yazı
yazmak. Birileri okuyor mu, gördüğüm kadarıyla evet, insanların da yazık, işi
gücü yok, bunları okuyorlar. Bunları yakında (inşallah) kitap haline de
getirmeye başlayacağım, o zamanki anlamları da *adalet dağıtmak* olmayacak. 



