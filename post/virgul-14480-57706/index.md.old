Title: Virgül 8 Mart 
Author: Emin Reşah
Date:  2019-03-08 09:01:19
Dp: 14480
Status: published
Image: /img/header-11.jpg

Yavaş bir hüzün yayılıyor çehresine. Kurtuluş olmadığını, bildiğimiz anlamda
artık kavuşmanın imkansız olduğunu gördüğü zamanlarda bir hüzün. Sonra geçiyor
bu, kendini gafletin derinliğine adım adım bırakıyor. Kelimeleri onun kendisini
anlatmasına engel. Ruhunun endişelerini susturuyor.

Ayrılıkların bir gün biteceğini umuyoruz. Bu umut bize ayrılıkların aslında bir
perde olduğunu, asıl ayrılığın kendimizden ayrılık olduğunu da unutturuyor. Kimi
özlüyorsun? Kendini. Kimseyi özlemiyorum, insanların beni benden almak gibi bir
imkanı, şu zihnimin arkasındaki bilinç gürültüsünü susturma ihtimali yok. Ama
onları özlediğimi söyleyerek kendimi biraz daha *normal* hale getirebilirim.
Onlarla buluşuncaya kadar, asıl derdimin onlar olduğunu söyleyebilirim.
Buluştuğumda ise, bu yüzden sıkılıyor olmalıyım, asıl aradığım sen değilsin,
asıl aradığım senin şimdiye kadar perdelemiş olduğun kendim.

