---
title: "Virgül 6 Mart"
date: 2019-03-06 09:53:22
expiryDate: 2020-03-05 09:53:22
dp: 14478
featured_image: "/images/header-24.jpg"
images: ["/images/header-24.jpg"]
published: true
tags: []
---



Yaşamakla ilgili sorunlarım var muhterem, dünyayı senin düşündüğün gibi
düşünemiyorum. *Varlığın* kendisi bir acayip geliyor, *neden varız?* safhasına
gelemiyorum, *neden varlık var?* kısmındayım. Çalışkan insanların çalışkan
tanrısı için bir mesele olmayabilir ama biz *neden olmasın?* yerine *neden
olsun?* diyenlere *yaratma işi* çok tuhaf geliyor. 

Varlığın var olmasına şaşırmıyorsanız, ona dair *teleolojik* açıklamalara da
şaşırmazsınız. Şaşırmamalısınız. Bir kere var olduysan, bu herhangi bir sebep
için olabilir. İhtimal hesapları, analoji, mantık ve sair düşünce araçları
burada çalışmaz çünkü biz yokluğu bilmiyoruz. Varlığın türlü çeşidi yok
elimizde. Sadece varız. Varlıktan öncesini veya bir önce olup olmadığını,
öncenin varlık için geçerli olup olmadığını da bilmiyoruz. Zamanın bir anlamı da
yok bu konuda, varlık hakkında söze dökülen her cevap yetersiz.

Varlığın kendisine duyulan hayret bütün bir ömrü doldurmaya yeter. Devamını
getiremeyenleri hoş karşılamak lazım. 



