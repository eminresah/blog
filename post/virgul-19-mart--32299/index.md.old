Title: Virgül 19 Mart 
Author: Emin Reşah
Date:  2020-03-19 23:00:49
Dp: 14858
Status: published
Image: /img/header-103.jpg


Ne kadar zekisin? Ne kadar zeki olabilirsin? Zeki olmaya çalışırken aptallık yapmadığından nasıl emin olabilirsin?

İnsanlar *hayatta öne geçmeye* çok önem veriyor, *dahice kararlar vermek, dünyayı değiştirmek, hayatta iz bırakmak.* Ancak hayatını olduğun yere göre değil, güzel hayallere göre belirlemeye çalışmanın kendi başına bir aptallık türü olabileceğini unutuyor. 

Zeki olmaya çalışmak yerine belki de *aptal olmamak* için uğraşmalıyız. *Büyük resmi görmek* yerine *gözünün önüne bakmak.* Bize *başka hayatların* her yönden pompalandığı bir çağda bunun kolay olmadığının farkındayım, çünkü hepimiz kendi çapımızda *ufak dahileriz* ama belki de ihtiyacımız olan deha değil, biraz *normallik.*
