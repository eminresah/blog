Title: Virgül 31 Temmuz, 23:15
Author: Emin Reşah
Date:  2018-07-31 23:16:09
Dp: 14261
Status: published
Tags: rüya, gerçek, kainat, bilgi
Image: /img/header-42.jpg


Kainatın bir rüya olmadığını nasıl bilirsin?

*İnsanlar uykudadır, ölünce uyanırlar* hadisini aktarıp, *bu dünya bir rüyadır*
diyoruz mesela.

Bu rüya ancak *farklı* bir rüya. Diğer rüyalarımıza nispetle hayli kalıcı ve
tutarlı bir rüya. Bunda da bazı tutarsızlıklar var, arada başıma geliyor: *Bütün
bunlar bildiğinden ibaret değil* diyecek kadar *mucize* yaşıyorum. Bununla
beraber geceleri gördüğüm rüyalardan önemli ölçüde farklı olduğunu da kabul
etmem gerekiyor.

Ölünce uyanacağıma inanmakla beraber, bu rüyanın, o geceki rüyadan çok daha
ayrıntılı olduğunu ve bu rüyada yaşarken başımıza gelenlerin de, o rüyadaki
kadar *tutarsız* olmadığını görüyoruz.

O sebeple biri rüyasında kelebek olduğunu gördüğünde, bunun *gerçek dünyadan*
farkı olmadığını söylüyorsa, dünyası da rüyadan ibaret olduğundandır.
