Title: Teşrik
Author: Emin Reşah
Date: 2020-03-07 02:48:10 
Dp: 14845 
Status: published
Image: /img/header-48.jpg

ne oluyoruz tanrım, gecenin anlamı nedir?  
uyku beyni temizler ve bedeni iyileştirir  
o halde neden uzanmıyorsun benimle  
belki senin uyumana ihtiyacımız var?  

uyku temiz zihnime çöreklendi gün boyu  
ben yapıştım direksiyona ve direksiyon uyudu   
sonra kapıştığım tüm o kulların yordu  
şimdi gelmiş bir de hayali kaynatıyor   
tomurcuklar arasından ses veriyorsun arasız  

ben neden kalbindeki bir fikrim acaba  
ve neden tüm soruları sen soruyorsun orada?  

dağların üstünde uyur gezer bulutlar  
yağmur benimle dalar ve temizler derinleri  
kalbinden bir mezar taşı yontasım var bu gece  
neden uykumun arasında zıplıyor terli beynim  
neden çalışmamı bu kadar kıskanıyorsun  
çünkü sen her istediğine çalışmadan ulaştın  
ol dedin ve oldu ama çalışmak da kutsaldır  
çünkü ben o kutsala senden daha yakınım  

zihnimin kavanozdan bu çepersiz akışı  
senin ufak bir şakan biliyorum kaybolma  
bulacağım az sonra uykunun formülünü  
sen hala oldururken olanların arasını  
doldururken dolmazların kansız yarasını  
yıldızların ve yerin üstündeyken bir elin  
bir elin kalbimde benimle uyuyacak  
ve uyanınca senin hiç bilmediğin bir yere  
kulluğa ve acizliğe ve zayıflığa ve yokluğa  
süreceğim zihnimin atını temiz bir yular vurup  
