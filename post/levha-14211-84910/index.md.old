Title: Levha 14211
Author: Emin Reşah
Date:  2018-06-12 16:34:03
Dp: 14211
Status: published
Image: /img/header-06.jpg

İçinde yarısına kadar su olan bir teneke. Peynir tenekesi. Sonra boşaltmışlar.
Bir böcek tenekenin kenarından yürüyor, bir yanı su. Kaymak onun için ne anlama
geliyor?

Mercek büyüdükçe gördüklerimiz küçülüyor. Kafasının içinde büyük bir mercek
taşıyan, ufak sorunları büyütüyor. Kafası mercek, dünyası böceklerin dünyası.
Işık nereden gelir? Benlikten.

Yalnızlıktan kurtuluş?

Bir sahilde gülerek koşan bir kadın. Bu bir filmden alıntı ama hiç inandırıcı
değil ve insan bu beş dakikalık *mutluluk* için otuzbeş sene mutsuzluk yaşıyor:
O halde yalnızlık da böyle, beş dakika doğru biriyle konuşabilmek için, beş yıl
beklemen gerek.

