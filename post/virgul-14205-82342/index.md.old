Title: Virgül 6 Haziran 16:00
Author: Emin Reşah
Date:  2018-06-06 15:52:01
Dp: 14205
Status: published
Image: /img/header-94.jpg

*Ayrıntılar çok önemli* diyor, *hepsine dikkat etmelisin.*

Dikkat etmem gerekiyorsa, neden *ayrıntı* bunlar? 

Kendin hiç dikkat etmemeyi denedin mi? Ne oldu sonunda, nereye vardın? Belki de hiç etkisi yoktur hayatında. 

Herhangi bir işi yaparken --veya başkalarına salık verirken-- *Pareto prensibi nerede?* diye bakmak zor, çünkü düşünmek gerek o zaman. Pareto prensibi nedir? Bir işin %80'ini, toplam harcayacağın emeğin %20'siyle yapabilirsin. 

Herhangi bir konuda konuşurken, *şunları yap, şunları da yap, şunları şunları da yap* diye uzun uzun ayrıntılı listeler verebilirsiniz veya karşınızda kim olduğuna bakıp, *senin yapacağın en iyisi şu* diyebilirsiniz. 

İkincisi daha zor ve hayatı basit hissettiriyor. *Sana ayrıntılardan bahsetmezsem ne kadar akıllı ve zeki olduğumu bilemezsin.*

*Sana bu tavsiyeleri tutman için değil, zaten tutamayacaksın, benim ne kadar büyük bir insan olduğumu anlaman için veriyorum.* 


