---
title: "Gazete 1 Haziran 2018"
date: 2018-06-02 01:02:14
expiryDate: 2019-06-02 01:02:14
dp: 14201
featured_image: "/images/header-11.jpg"
images: ["/images/header-11.jpg"]
published: true
tags: []
---



Rusya Nisan'da [Telegram'ı][telegram] yasaklamış. FSB ile işbirliği yapmadığı için.
Apple'dan da uygulamayı App Store'dan kaldırmasını istemiş ve [o zamandan beri
Telegram iOS cihazlarda güncellenmiyormuş.][haber]

Yenisinin 10bin lira civarında olduğu bir iPhone'u aldığınızda sizin olduğunu
sanıyorsunuz, o kadar para verince. Ama içine hangi programı kurup, hangisini
kaldırmanız gerektiğini, Türkiye'de yaşasanız da, Rusya karar verebiliyor.

Yeni Dünya'ya Hoşgeldiniz. 

[telegram]: https://telegram.org
[haber]: https://www.reuters.com/article/us-russia-telegram-apple/telegram-says-apple-has-prevented-it-from-updating-since-april-idUSKCN1IW14R

-------------------

https://ping.gy/ diye bir servis buldum. 1 km etrafınızda bunu kullanan varsa,
onunla iletişim kurmaya yarıyormuş. Benim 1km etrafımda pek kimsenin
kullanacağını sanmam, (köylülüque) onun için hiç denemedim ama merak ettiğim,
hasbelkader aynı uygulamayı kullanan iki kişinin ne yapacağı?

Giderek daha fazla sosyal medya uygulaması görüyorum. Çoğunun adını 3 dakika
sonra unutuyorum, ne işe yarıyorlar, bir fikrim yok, insanlar buradan *sevgili*
falan buluyor herhalde, başka bir *faydası* olamaz.

Bir yandan 30 yaşından sonra insanların yalnız kaldığından şikayet ettiklerini
okuyorum, bir yandan da bunlar pıtır pıtır ortaya çıkıyor. Bence benim neslim,
eski kafalı olup, bu gibi *sosyal medyadan* uzak durduğu ama geleneksel
ilişkileri sürdürecek kadar da istekli olmadığı için yalnız kaldı. Çocuklarım
arkadaşlarını Snapchat ve türevleriyle tanıyıp, oralardan iletişim kuracak, biz
de *nasıl oluyor da buradan tanışan iki insan birbirine güveniyor?* diyeceğiz.
(Ben demem tabii, akranlarıma göre hayli *yeni kafalı* sayılırım.)

------------------

En büyük [dünya savaşlarından birinin 12000 sene önce olduğunu][neolitik]
okudum. Eski Dünya karalarındaki nüfus, 20'de birine inmiş ve insanlığın genetik
çeşitliliği önemli ölçüde azalmış.

[neolitik]: https://www.express.co.uk/news/science/967289/neolithic-population-drop-brutal-warfare-y-chromosome-scientists-research

