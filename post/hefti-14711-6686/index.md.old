Title: Hefti 19#41 
Author: Emin Reşah
Date:  2019-10-24 18:51:08
Dp: 14711
Status: published
Image: /img/header-99.jpg

### 1

Çatırtılı bir doğruluk. İnsanların kendi gözlerinden ölümlerini görmesi.

Hikayeyi neden yazamıyorsun? Çünkü korkuyorsun. *Yanlış* yapmaktan korkuyorsun.
Halbuki korkacak bir şey yok, kötü bir hikaye olursa, yine kötü bir hikaye
olacak, iyi olursa ki sanmıyorum ama ne kadar iyi olabilir, yine bir hikaye
olacak. İçinde kendini bağlayacağın bir yer yok, bir sorumluluğun yok, beğenen
olursa okur, olmazsa okumaz.

Hata yapmaktan münezzeh kalarak ve insanlara o *muhteşem* yüzünü gösteremedikten
sonra hikayeyi bitirmenin ne anlamı var? Bitmeyen hikayelerden kimse senin
hatanı anlayamaz. Sürünür dururlar ama bitmedikleri için umut vardır, daima.

Tembelliğin sebebi yargılanma korkusu. Bitecek ve bu fırsatı bir daha ele
geçiremeyeceksin. *En doğrusunu* yapmış olmayacaksın. O halde süründürmek daha
iyi.

### 2

Kendine insanların ilgilenmeyeceği konular bul ve bu konularda uzmanlaş. Bu
sayede ne söylersen söyle, ne kadar saçmalarsan saçmala kendini bildiğinden daha
bilgili kimse olmayacaktır.

### 3

> ‘Middle of the night insomnia was a rare problem before the late 1800s. As early
> as the 16th century it was utterly normal, unworthy of comment.’ Bedtime was
> historically around 10pm, after which, he added: ‘Most individuals awakened
> shortly past midnight to an hour or so of consciousness, in which they
> meditated, they conversed and made love - not necessarily in that order. ‘A 16th
> century physician said making love was better after the first sleep, when people
> have more enjoyment and do it better.’

-----

> Suddenly sleeping in two phases was seen as inefficient and people were warned
> that indulging would lead to headaches and constipation. It was even feared that
> it might, in young men and women, cause ‘lustful thoughts’.

[Why waking up in the night is natural: People regularly use to have two periods
of sleep and do tasks in
between](https://www.dailymail.co.uk/health/article-4202016/Why-waking-night-natural.html)

1800'lü yıllara kadar insanların geneli gece 10'da yatıp, 2 civarı kalkıp bir
takım *gece faaliyetlerinden* sonra tekrar uyurmuş. İki uykunun tek uykudan daha
faydalı olduğunu yeniden keşfediyorlar.

Eğer erken uyuyup, gece ortasında uyanıp, sonra tekrar uyuyorsanız, bu bir
hastalık değil, modern çağlara uyum sağlayamıyorsunuz, donanımınız izin
vermiyor.


