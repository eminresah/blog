Title: Virgül 9 Ocak #4 
Author: Emin Reşah
Date:  2019-01-09 01:41:13
Dp: 14422
Status: published
Image: /img/header-71.jpg

Rüyalara fazla önem vermeye başladım. Gördüğüm bir rüya nedeniyle *öfkeli* bir
yazıyı kaldırdım. Tabirinden anladığımdan değil, i'lerin noktalarını bu kadar
üzerine koymayı pek de sevmediğimden.

Birini tanıyıp da aşık kalabilmek mümkün müdür? Bize hayır diyenleri veya
*terkedenleri* tanımaya devam edemediğimiz için aşık olmaya devam ediyoruz.
Senelerce içinde tutmanın sebebi bu olsa gerek, hayalindeki insanla gerçekte
olanı alakası yok ama uzaktan ne kadar güzel geliyor her şey.

Twitter hesabımı kapattım. Kullanmayı bıraktım ve ilk birkaç günlük etkisi
düşündüğüm kadar *ağır* olmadı. Hayatımda tahmin ettiğim kadar yeri yokmuş veya
ben zaten sıkılmışım.

*Yürüme* deyince bunun başka şekilde anlaşıldığı bir ortam. Aslında sıkılmamın
asıl nedeni sanırım insanları *insan* gibi görme hevesimin kaçmasıydı. Kadınlara
bir şey yazıyorsun ve ilgi duyduğun sanılıyor. Bunu bir defa yaşadığında,
diğerlerinden de şüphe etmeye başlıyorsun. Onların da bunu düşünüp düşünmediği
sorun oluyor. Hiçbir yerde değilse kafanda sorun oluyor. *Bekar erkek* olmak
zor, *normal* bir ilişki arıyorsun ama sözlerinin nasıl anlaşıldığını bilmemek
kötü. Sonunda hepten kapatmanın daha uygun olduğuna kanaat ettim.

Çoluk çocukla uğraşacak halim yok, *hanım arkadaş* arasam da yüzlerce kişi
arıyor olamam herhalde, insanlara karşı devamlı bir kendini kontrol hali beni
sıkıyor. Biraz daha uzak durmak gerek.

