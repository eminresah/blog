---
title: Mehmet Akif
date: 2010-04-04
---

Bugün biri bir vesileyle *Hasta* şiirini okudu da merhumun, neden
sevmediğimi yeniden hatırladım.

Gündüz de İstiklal Marşı'nın sadece ilk beytini hatırladığımı
farketmiştim, Onüç senelik *detoks* işe yarıyor demek ki…

*Hasta* belki iyi bir şiir veya iyi bir hikaye olabilecekken, kötü bir
manzum hikaye olmuş, ama işin bu kısmı gereksiz bir ayrıntı. Açıkçası
ben Akif'in gerçekten *lezzetli* bir şiirine hiç rastlamayışımı, onu
büyük şair addendenleri de pek lezzetli bulmayışıma bağlıyordum velakin
Tanpınar'ın *Edebiyat Dersleri*nde söylediklerinin de ilham ettiği şey
şu oldu:

İyi bir şiir okuru olduğumu iddia edemem, ancak Baudelaire'e şair
diyorsak, Mehmet Akif'e başka bir şey demek gerektiğini düşünüyorum,
kısacası.

