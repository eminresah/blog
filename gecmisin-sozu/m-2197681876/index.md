---
title: rindar
date: 2010-12-13
---

İçimde dindar insanlarla dalga geçme isteği var, *din sahibi*
insanlarla…

Bir şeylere inanan ve *başka bir menfaati olmadığı halde* inancına uygun
hareket etmeye çalışan insanda bir gariplik var; böylelerinin
yaptıkları, inançları, söyledikleri garip bir tat veriyor, zamanımıza
uymayan bir naiflik, hayatın temelindeki *ben, sen, o* kaygısına karşı
duran bir saflık.

Bu sebeple kendini savunmakta aciz kalıyor; daha çok bu sebeple,
inandıklarının *boş* olması, başkalarının *daha dolu* şeylere inanması
sebebiyle değil; bütün insanlarla ilgili değerler içermeye çalışan
fikirlerin saflığı sebebiyle; evinden çıkmayan bir insanın, *insanlık
adına* fikir üretmeye soyunmasındakine benzer bir gariplik.

Çıksan umurunda olmayacak halbuki kurtarmaya çalıştıkların, çıksan
göreceksin ki inanmayanın da *haklı* sebepleri var.

