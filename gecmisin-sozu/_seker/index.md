---
title: Şeker [1]_
modDate: 2014-11-23 03:41:51 +0200
date: 2011-11-24 09:23:34
---

1 Kasım’dan beri içinde rafine şeker olan bir şey yemiyorum. Kararı
verdikten sonra seyrettiğim *Sugar: The Bitter Truth* videosunun bu
konuyla pek alakası yok, sanırım, Peter Norvig’in 30 gün için şekerden
uzak duracağım demesinden ilham aldım. Bakalım ben ne kadar
dayanabileceğim.

Şeker kullandığım tek antidepresandı, moralimi düzelttiğine defalarca
şahit olmuştum, ancak bıraktıktan sonra özel bir zararını görmedim. En
acayip tarafı daha çok susuyor olmam, önceden günde iki bardaktan fazla
su içmeyen ben, şimdi 6-7 bardaktan fazla içiyorum. Herhalde şekerli
içecekleri içmeyi bırakmamın neticesi. Ancak yine de garip, çünkü şeker
tüketimindeki azalmanın su ihtiyacını da azaltması lazım geliyordu.

Meyvaların ne kadar şekerli olduğunu ise tahmin edemezsiniz. Bir elmayı
çok tatlı geldiğinden yiyememek diye de bir şey varmış.

Yiyeceklerle ilgili meseleleri *din* haline getirmeyi (mesela
vejetaryenliği, veganlığı vs.) sevmiyorum, gereğinden fazla ciddiye
almak gibi geliyor ama şekerden uzak kalabilmeyi istiyorum, etten ve
yağdan daha tehlikeli bir gıda olduğuna kanaat ettim ve bu ikisinden de
mümkün olduğunca uzak kalmaya çalışıyorum zaten.

Şimdiki kilo fazlasını litrelerce portakal suyuna *borçlu* biri için
bakalım ne sonuç alacağız bundan.

