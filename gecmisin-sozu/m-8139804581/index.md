---
title: Sır
date: 2011-07-27
---

Sırlar açık edilmez. Sırlara sahip çıkılır. Sırlara sakin bakılır.
Sırlar ortaya serilmez. Bildiğin varsa sus, susarsan daha çok
bileceksin.

Çok sır tutmamın sebebi kulağımın duymaması. Ne dediklerini anlamıyorum.
Kafamın içine girmiyor. Duyduklarımı da kafamda tutmuyorum. İnsanların
sır diye gördükleri çok defa herkesin başına gelebilecek, adiyattan
şeyler; anne babası ayrılmış, kardeşi kaçmış, dayısı hapse girmiş,
kendisi sevdiği erkekle yatmış, karısını başkasıyla aldatmış… Çok fazla
varyete görmedim sır mevzuunda. Genelde hepsi sıkıcı.

Eh, ne olacak ki? Dağları yıktım, falanca şehri yerle bir olmasından
sorumluyum, filanca adamın kazası benim yüzümden mi diyecek?

Demeyecek tabi. Kendi bile bilmeyecek çünkü. Asıl sırdan kendisinin bile
habersiz olduğunu bilmeyecek. Saklamaya çalıştığının, ondan saklanan
yanında hiç kaydı olmadığını göremeyecek.

Sır bu. Bilseydi sır olmazdı.
