---
title: boşadığım kitaplar
date: 2010-09-04
---

Okuduğum kitapları yarıda bırakmaktan, insanlar bu konuda bir *insanlık
suçu* kokusu alıyorlarmış gibi hissettiğim için çekinirdim. Çekinmek
yapmaya engel değil tabi, sadece itiraf edemiyor insan. Şimdilerde yarım
bıraktığım kitaplardan artık kitapları, daha doğrusu yazarlarını
suçluyorum. Dahası paramı gereksiz yere harcadığım şeylere bir de
*zamanımı* gereksizce harcayarak suçumu temizleyemeyeceğimi farkettim.
Bir halt edip almış, hatta hulusi kalple okumaya bile başlamışız ama bu
yanlış yaptığımızı *cemaltesi* ‘nde idrak edemeyeceğimiz anlamına
gelmez. (Aynı *mandık* filmler için de geçerli: *para verdik, bari
sonuna kadar seyredelim*, demek *sıçtık ama yeterince oturursak belki
kurur* anlamına geliyor biraz)

*Cemaltesi* kelimesini cümle içinde kullanmak için yazmadım bunu, sadece
denk geldi.
