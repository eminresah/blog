=============================
Ramazan'a Neden Geç Başladım?
=============================

:date: 2014-11-23 02:18:14 +0200

.. :Author: Emin Reşah
.. :Date:   12766

Ramazan'ın başlangıcı normal şartlar altında kafa yorduğum bir konu
değildir. Ancak bu sene, tam kendimi sahura hazırlamışken, Türkiye
dışında hemen hiçbir Sünni ülkenin 28 Haziran'ı Ramazan saymadığını
öğrendim. Her sene böyle tartışmalar olur ve *Diyanet nasılsa iyi hesap
etmiştir* der, geçerim. Neticede önemli olan insanların oruca aynı
vakitte başlayıp, aynı vakitte bırakması.

Bununla beraber, Diyanet'in bu *asil yalnızlığı* da ilginç geldi.
`Açıklamayı okudum, 21:45'te Güney Amerika'da rü'yet
olacak <http://www.dunyabulteni.net/haberler/302147/diyanet-hilal-ve-imsak-tartismalarini-noktaladi>`__
diyor. Sanırım bu 21:45 Türkiye saati. Hmm.

Sonra biraz fıkıh yazısı karıştırdım. `İsmail Köksal'dan genel bir
metin <http://portal.firat.edu.tr/Disaridan/_TEMP/278/file/2008-1/ISMAIL%2520KOKSAL%2520RUYETI%2520HLAL%2520MESELESI.pdf>`__
ile `Faruk
Beşer <http://yenisafak.com.tr/yazarlar/Faruk_Beser/bir-kez-daha-ruyet-mi-hesap-mi/54527>`__
ve `Hayreddin
Karaman'ın <http://yenisafak.com.tr/yazarlar/HayrettinKaramanRamazan/oruc-ayi-ramazanin-belirlenmesi/54530>`__
konuyla ilgili gazete yazılarını okudum.

Hayreddin Karaman şöyle demiş:

    [Eskiden] **Güneş batınca** yeni ay hilâl şeklinde görülürse ertesi
    günün Ramazan ayının başlangıcı olduğu anlaşılır ve uygun şekilde
    duyurulurdu.

Ancak daha sonraları, hesap geliştiği için, rü'yet yerine hesabı temel
almışlar. Bu da yanlış gelen bir hüküm değil. İki kişinin şahitliğine
mi, *ay ve güneşin şaşmayan feleklerine* mi güvenirsin, naçizane
ikincisine güvenirim.

Bununla beraber hesap yaparken bir kabul yaptıklarını farkettim.
Rü'yetin değil,
*`kavuşum <http://tr.wikipedia.org/wiki/Kavu%25C5%259Fum>`__* (`Lunar
Conjunction <http://en.wikipedia.org/wiki/Lunar_conjunction>`__)
dedikleri, dünya, ay ve güneşin bir doğru üzerinde bulunduğu vakti
*Ramazan başlangıcı* olarak alıyorlardı. *Hesap ehli*, tüm dünyanın aynı
gün oruca başlamasını hedeflediği için, böyle ortak bir vakti kabul
etmiş. Herhalde 1978'de.

Astronomik olarak bu *yeni ay*'a tekabül ediyor. Ancak bunun aynı
zamanda kamerî takvim için aybaşı olduğunu kim çıkardı?

Kavuşumla ayı başlatmak neticede bir kabul. Kamerî ayın başı
gezegenlerin uzaydaki konumuna göre değil, rü'yete göre. Rü'yet de,
**güneşin batmasını** gerektiriyor. Dünyanın bir noktasında henüz
gündüzken gerçekleşen kavuşumun veya görünen hilalin, dinen ne gibi bir
hükmü olabileceğini açıklayan kimse yok.

Diyanet ne demiş: 21:45'te hilal görülecek. Ama nerede? Güney
Amerika'nın Atlas Okyanusu kıyılarında.
`Rio'da <http://www.timeanddate.com/moon/brazil/rio-de-janeiro>`__,
`Buenos
Aires'te <http://www.timeanddate.com/moon/argentina/buenos-aires>`__,
`Falkland
Adalarında <http://www.timeanddate.com/moon/falkland/stanley>`__ ayın
doğuş ve batış vakitlerine baktım ve bunların hepsinde ay **güneşten
sonra** doğduğuna göre, kavuşum esnasında incecik hilali görebilmenin
imkanı yok. Görülse de, dediğim gibi, güneş batmadan görülen bir hilalle
oruca başlamak, haddinden fazla *kabul* içeriyor.

Şimdi, hesap güzel ancak neyin hesabını yaptığınıza dikkat etmek lazım.
*Kavuşum herkes için ölçü olsun* deyince, şahsi gözlemle paralel bir
hesabı yok etmiş oluyorsunuz. Kavuşumun değil, güneş battıktan sonra
hilalin görünüp görünmediğinin hesabını yapmak lazım. Dünyanın herhangi
bir yerinde, **güneş battıktan sonra** hilal görünüyor mu?

Bu sene için hayır, görünmüyor. (Aradım, taradım, bulamadım, öyle bir
yer varsa, burada açıklayacağım ve orucu kaza edeceğim.) O halde Şaban'ı
30'a tamamlamak icap eder. Güney Amerika'da gündüz hilal varmış,
olabilir, ancak bu hilalin Ramazan hilali olabilmesi için o noktada
güneş battıktan sonra görünmesi lazım. En azından, naçizane aklımın bu
tartışmada öne sürülen dinî kaynaklara bakınca söylediği bu.

`Faruk Beşer *hesap mı, rü'yet mi?* diyor
ya <http://yenisafak.com.tr/yazarlar/Faruk_Beser/bir-kez-daha-ruyet-mi-hesap-mi/54527>`__,
aslında ikisi de, *rü'yet hesabı.* Hesapta kavuşumu değil, rü'yeti esas
alırsanız, hesap ve rü'yet birbirine uyar. `Karaman'ın yaptığı
gibi <http://yenisafak.com.tr/yazarlar/HayrettinKaramanRamazan/oruc-ayi-ramazanin-belirlenmesi/54530>`__,
ezberden, sanki Diyanet geç başlıyormuş gibi, *hilalin görünmesi mümkün
olmayan vakitte başlıyorlar* ithamı da yapmazsınız. (Aslında bu sene
hilalin görünmesi mümkün olmayan vakitte başlayan Diyanet oluyor.)

Rü'yet yerine gezegenlerin konumuna dayanan bir kriter ihdas edip,
müslümanları bunda toplanmadıkları için suçlamak ne oluyor? *Dünyanın
herhangi bir yerindeki rü'yet*, *dünyanın herhangi bir yerindeki
kavuşum* ile aynı şey değil. Güneşin batmadığı yerde hilalin
*görülmesinin* takvim hükmü yok.

Bu sebeple bu sene Diyanet'i değil, yine hesabı, ancak rü'yet hesabını
takip ettim. Ramazan'a Pazar günü başlayacağım.
