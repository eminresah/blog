---
title: "Virgül 17 Nisan #2"
date: 2019-04-17 19:54:13
expiryDate: 2020-04-16 19:54:13
dp: 14521
featured_image: "/images/header-102.jpg"
images: ["/images/header-102.jpg"]
published: true
tags: []
---



> "Let’s say it bluntly: spending part of your life reading archives in the
> stacks of the Yale Library doesn’t fit the nonacademic temperament of someone
> who has to be aware and watch his back, say, a debt-collector for the Mafia or
> a pit speculator in fast commodities. (If you don’t get this, you are an
> academic.)"

"Akademisyenlik overrated" bir iş diyor NN Taleb [şurada](http://bit.ly/2oXYXBT)
Bazılarının hayat anlayışları ve mizaçları kitap okumak, yazmak ve kitabi
işlerle ilgilenmeye değil, daha ani tepkiler vermeye, arkasını kollamaya
yöneliktir. Herkesin kitabi olmak gibi bir vazifesi yok.

Kitabiler arasında muteber olan tabii ki kitabilik olacaktır. Memurlar arasında
memurluk, tacirler arasında tacirlik, yazarlar arasında yazarlık. İnsanlar en
muteber buldukları işi yapar ve kendileriyle aynı *kafada* olanlarla ilişki
kurar: O halde kitabi de kitabi ile geçinir, bunda anlaşılmayacak bir şey yok.

Anlaşılmayan kısmı, benim açımdan şu: Evine temizlikçi gelmese iki haftada
yaşayamaz hale gelecek biri, yardımcının yaptığı işi neden küçümser? Hayatımızın
normal akışı içinde pek çok insana muhtacız, çöplerimizi toplayandan, eve pizza
getirene kadar, ikame edilmesi mümkün ama (zaman manasında) *pahalı* işleri
yapan pek çok insan var. Evet, eve gelen yardımcı gelmese de ben yaşamaya devam
ederim, onun yaptığı işlerin arasında yapamayacağım bir şey yok ama onun
sayesinde bu yazıları yazmaya daha çok zaman ayırabiliyorum.

*İtibarın* basit bir kuralı, herhalde *nadir* olmaktır. Sık rastlanmayan,
herkesin yapamayacağı işleri yapmak diğerlerine nazaran daha çok itibar
kazandırır. Bir organizasyonda *kilit taşı* haline gelmek. Bir çaycıyı başka bir
çaycıyla değiştirmek, bir mühendisi başka bir mühendisle değiştirmekten
kolaydır: Bu nedenle mühendislik daha itibarlıdır... vs.

Buradaki psikolojiyi anlıyorum, yine de kitabilerin diğerlerine karşı
*yaşamıyor* numarası yapması bana hayli ilginç bir vak'a gibi görünüyor. Herkes
her işi yapabilseydi, kimsenin itibarı birbirinden farklı olmazdı, o halde
aslında bizi nadir yapan insanlara karşı borcumuz var. Herkes program yazsaydı,
benim bunu yapıyor olmamın bir anlamı olmazdı, yazmadıkları ve *işlerini*
yaptıkları için kendilerine şükran borçluyum.



