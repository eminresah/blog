Title: Levha 14416
Author: Emin Reşah
Date:  2019-01-09 01:54:18
Dp: 14422
Status: published
Image: /img/header-126.jpg

Ne için karalanıyorsun? İşler nasıl diyorum ve *ne* diyorsun? Doğru mu duydum?
Kelimeler nasıl diyorum ve *ne* diyorsun? Bakışlarının akışıyla bana haber
vermeye çalışıyorsun ama nakışın ve anlayışın elinde olmadığını bilmiyorsun.

Yakazadan yakazaya hakikati yakalamak, rüyadan rüyaya uçmak ve geri kalan
zamanda her insan kadar insan olmak, her insan kadar acıkmak ve sıkılmak. İşte
bunun için kelimelerimiz yetmiyor bize.

Kısa cümlelerle yazmalıyım. Ufaladıklaımı tavuklara sunmadan önce kümesin
sahibiyle konuşmalıyım. Gıdaklamadan önce sormalısın. Ne dediğimden habersiz
olmalısın. Hayatı kümesin ve yemliklerin anlayışlarından başka bir yere
koymalısın.

Hayal bile etmiyorum artık: Normal bir geleceğin benim için geçersiz olduğunu,
kadük kaldığını farkediyorum. İnsanlarla aynı dünyada yaşıyor olabiliriz ama
aynı *Umwelt* değil burası, benimki daha başka bir yer ve onların bahsettikleri
*hayaller* benim için anlamını kaybetmiş.

Ruhun kaprislerinden habersiz insanlar türemiş. Kendimizi unuttuğumuz ve diğer
canlılara göre aklımızın iki karış havada olduğu insan karışımlar. Bayağı
karışımlar. Sarsak karışımlar.
