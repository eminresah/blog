Title: Virgül 8 Ağustos #1
Author: Emin Reşah
Date:  2018-08-08 01:37:03
Dp: 14268
Status: published
Image: /img/header-99.jpg

Toplumdaki fikir sahiplerinin *virüsler* gibi olduğunu düşünürüm. Bir fikriniz var, uygun ortam bulamadığınız için yayamıyorsunuz. İnsanlar anlamıyor, anlasa da cesaret edip tasdik edemiyor, vs. 

Bu durumda *düşünmeyi* bırakmalı mısınız?

Bir toplumda ne kadar farklı *virüs* olursa, o kadar sağlıklı olur, diyeceğim. Çünkü bu virüslerin bazısı, farklı durumlarda, ortam değiştiğinde işe yarayacak fikirlere sahiptir. *Normal* zamanda anlamsızdır, belki, ama işler tersine gitmeye başladığında, dünya tepetaklak olduğunda, o fikirlere muhtaç kalırsınız. 

Bu hiçbir zaman gerçekleşmeyebilir, doğru, *verilen emeğin* muhasebesini yapıyorsak, bence de zarardadır bu *virüs.* Verdiği emeklere nazaran, kendini kopyalama imkanı bulamamıştır. Velakin belki de yazdığı, çizdiği ve sair şekillerde meydana getirdiği eser, *spor* haldeki virüs gibi, yıllarca yayılmayı bekleyecektir. 

Belki başka virüslere ilham kaynağı olacak, belki onun yanlışlarını düzelten başkaları oradan yürüyecektir. 

Belki de kaybolup gidecektir. 

