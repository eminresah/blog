Title: Müsvedde 9 Nisan, 22:30
Author: Emin Reşah
Date:  2018-04-09 22:26:21
Dp: 14148
Status: published
Image: /img/header-42.jpg

İnsan ne kadarından sorumlu? Yaşadıklarının hepsinden? Hiçbirinden? Ne
kadarından sorumlu?

*Zaferden değil, seferden sorumluyuz* demek moda şimdilerde. Zaferi düşünme,
sefere çıkmak seni sorumluluktan kurtaracak... mı?

Hayır, zaferden de sorumluyuz: %100 değil ama %0 da değil. İnsanın kendini
sorumsuz hissetmesi için hiç aklı olmaması lazım, hayatta hiç tercih yapmamış
olması.

Hayvan bile değil, hayvandan aşağı. Hayvanların bile sorumlulukları var. 

Zaferden de sorumluyuz: Çünkü harcadığımız zaman, emek, kaynaklar var. Sefer
bedava değil, ona çıkarken *güven* de taşımak zorundayız. Mükemmel olmasa da
planlarımız olmalı. Sonunda ışığın olduğuna dair bir umut olmalı. 

*Sefere çıkalım, sonu ne olursa olsun* demek bana *şımarıklık* gibi geliyor.
