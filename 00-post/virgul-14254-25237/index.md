---
title: "Virgül 25 Temmuz, 00:00"
date: 2018-07-25 00:00:18
expiryDate: 2019-07-25 00:00:18
dp: 14254
featured_image: "/images/header-87.jpg"
images: ["/images/header-87.jpg"]
published: true
tags: []
---



Dostum beni ne kadar tanıyorsun ve benden iyi ve kötü namına ne biliyorsun?
Neden benim burada saydıklarımı, bana karşı kullanma hevesindesin?

İnsanın yazdıklarıyla yaşadıkları arasında doğrudan bir münasebet kuramazsınız.
Hayat zordur, yaşamak sorumluluk almak demektir, gidip onu sevdiğinizden
habersiz insana iki kelime de olsa söylemeyi ve hayallerinizin yıkılmasını
*gerektirir.* Yazmak öyle değildir, tamamen kendi dünyanızda, hiç bir menfi
tesir altında kalmadan, sadece uygun kelimeleri dizmeye çalışarak, yıllarca
yazabilirsiniz.

O sebeple yazan insanın gerçek hayatı, yazdıklarıdır. Kendiyle yazıda buluşur,
yaşamak istediği ama imkansız bir hayatı orada sürdürür. Kendini öldürür,
kendini diriltir, kendine aşık eder, terkeder, kavuşur, tam kavuşacak gibi olur
ve yeniden ölür. Yazıda bunlar kolaydır, yaşarken, o da bilir ki, olduğundan
başkası olmak için alman gereken sorumluluk, sonunda hiç de iyi bir yatırım
olmayacaktır.



