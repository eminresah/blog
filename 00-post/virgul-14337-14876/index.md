---
title: "Virgül 15 Ekim #1"
date: 2018-10-15 21:05:33
expiryDate: 2019-10-15 21:05:33
dp: 14337
featured_image: "/images/header-61.jpg"
images: ["/images/header-61.jpg"]
published: true
tags: []
---



*Politikacılar tek millettir.*

Birilerinin bir komplo kurduğundan değil, aynı çarşının bakırcıları
olduklarından. Esnaflık nasıl ki birbiriyle hem rekabet etmeyi, hem dayanışmayı
gerektiriyorsa, politikacılık da *oy esnaflığı* olarak, birbiriyle mücadelenin
yanında bir *yoldaşlık* getiriyor.

Bir de tabii, hayatta insana en yakın gelenler, aynı arzuları duyduklarınızdır.
Tayyip Erdoğan'ın kendisine oy veren çoğu insana nazaran, muhalif bir
siyasetçiyle aynı rüyaları gördüğüne inanabiliriz.

Ayrı bir sınıf olduklarına ve dertlerinin benim dertlerimle aynı olduğuna
inanmadığım için, kendi *menfaatlerime* ne kadar denk düşerse, o kadar
ilgileniyorum. Fikirci taifesinin çoğunun içinde ortaya çıkaramadıkları bir
politikacı vardır, benim de var velakin onu terbiye etmeye ve hayata *normal
insan* gibi bakmaya çalışıyorum. O sebeple ürettikleri *ucuz edebiyata* karnım
tok. Kendileriyle bir sınıf savaşına girecek kadar kaynağım olmayabilir ama
politikacı cinsinin bir mensubuna diğerine nazaran meftun olmuyorum.


