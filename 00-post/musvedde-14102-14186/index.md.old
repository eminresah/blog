Title: Müsvedde 22.02.18 20:53
Author: Emin Reşah
Date:  2018-02-22 20:53:07
Dp: 14102
Status: published
Image: /img/header-73.jpg

Çok saçma bir iş yaptınız amirim. Tiksindiğim bir kadına her ay para göndermemi
buyurdunuz. Nefis terbiyesi için miydi? Nefsim terbiye oldu amirim, hayatın ve
emirlerinizin ne kadar rastgele olduğunu ve insan denen ırkın, ne kadar boş
yaratıklardan mürekkep olduğunu müşahade ettim. Bu ırkın kadınlarıyla ilgili
eski adamların söyledikleri doğruymuş amirim, belki de bunu öğretmekti amacınız.

Ben de yeni nefis terbiyesi yolları buldum amirim. Mesela en sevdiğin
insanlardan ayrılmak nasıl bir terbiye olur sizce? Bence iyi olur amirim, bunu
da deneyelim bir. Bunun getirdiği terbiye, belki insanı yeryüzündeki tüm eşyanın
hakikatiyle buluşturur.

Bana öyle geliyor ki, 40 yaşıma doğru, beni akıl sağlığımdan iyice
uzaklaştıracak hamleler yapıyorsunuz. Tabii siz de haklısınız amirim,
biyografimi okuyacak tek kişi olarak, biraz sıkıcı bulmuş olabilirsiniz. Bu
biyografiye biraz daha delilik, biraz daha acı, biraz daha saçma *twistler*
katmak lazım, değil mi amirim?

Ben senden razıyım amirim, ne gelirse, artık, ne yaparsan, kalpler de senin
elinde, gözler de senin, ruh da senin, beden de. Sen verdin, sen alırsın. Beni
bu ateş denizinden geçirecek de sensin, bir karış suda boğabileceğin gibi.

