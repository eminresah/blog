Title: Levha 14690 
Author: Emin Reşah
Date:  2019-10-03 17:07:55
Dp: 14690
Status: published
Image: /img/header-69.jpg

bu yazı e- için değil. ruhumun karanlık tarafına sunmuyorum. onun adından emin
değilim. kesinliklere kayıtsız değilim. eğildiğimde gördüğüm renkler dünyadan
değil ve beni karanlığa doğru çekmiyorlar.

karanlıkların rahibesi suskun. beni kendine rakip saymadı. gözümün ışığını
almadı. beni sarmalamadı. kendimi onunla beraber hissetmedim. kendimi
hissetmedim. kendimi bilmedim. beni bilmedi. benimle olandan başkasına boyun
eğmedi. ne demek gözünden yaş akarak gelmek diye sormadı. nedir senin derdin
demedi. beni bildiğini sanmıyordu ama ben de ona benimle ilgili bir şey
söylemedim.

nedir dünyanın öbür ucundan bizi buraya çağıran diye sormadım. o da buna cevap
vermedi. kalbimdeki sıkıntıyı ona anlatmadım. o da bana bakmadı. benimle
konuşmadı. beni anlamaya çalışmadı. sakinlikle uzaklaşmayı istemedi,
uzaklaşamıyordu. çalışamıyordu. beni de çalıştıramıyordu. ne diyorsak
anlamıyordu, kapının gıcırtısını dinlemiyor, bizimle beraber patrona şikayette
bulunmuyordu.

içimden bir his gelmedi. kelimeler yetmiyordu. resimler çizilmiyor, eller
titremiyordu. gök aydınlıkla bakmıyordu, yer sağlam değildi, zaman dümdüz
akmıyor, mekan genişlemiyordu. eline aldığı duygularımı idare etmiyordu. beni
karanlığa bırakmıyor, aydınlığa çıkarmıyordu. zihnimi güveler basmamış, ipleri
yenmemişti. bunlar beni dağılmaktan korumuyordu, kimse beni toplamıyordu.

kimsenin benden alacağı yoktu. kimsenin bana vereceği yoktu. çağırdığım insanlar
gelmedi, çağırmadıklarım da gelmedi, kimse gelmedi. ben burada yalnız değildim,
kimse beni aklamıyordu, sorumluluklarımdan kimsenin haberi yoktu, kimse dağları
tutmuyor, denizleri dalgalandırmıyor, gökyüzündeki yıldızları saymıyordu. kafam
boş değildi, kafam dolu değildi, kafamda bir takım esatirler kol gezmiyordu,
kafamda gerçeklere yer yoktu.

ben konuşmak istemiyordum. bildiğimi bildirmek istemiyordum. nefes almak
istemiyor, nefes vermek istemiyor, mavi pipo dumanını içime çekmek istemiyordum.
yeşil kağıtların üstüne yazı yazmayı sevmiyordum. mavi kağıtlardan
vermiyorlardı. sarı kağıtlara beyaz kalemlerle yazılmıyordu. siyah kalemlerin
yazdığını beyaz kalemler silmiyordu. 

akışkanlar mekaniği derdime devam olmuyordu. kuantum fiziği beni beslemiyordu.
izafiyet teorisini bilenler zafiyet geçirmiyordu. hiçbirimizin kilosu normal
değildi, kimse az yemiyor, kimse çoktan şikayet etmiyordu. benimle bildiğimi
bildiklerini bilmiyordum, onlar da benim onların ne bildiğini bilmediğimi
bilmiyorlardı.

yakında her şey bitmeyecekti. uzaktan bakınca dünya dönmeye devam etmeyecekti.
uzaktan daha uzağa gidince dünya görünmüyordu. dünyanın dertleri kayıtlı
değildi. ben seninle kayıtlı değildim. ruhumun dengesi havuzdaki su gibi
değildi, hayat bir havuz problemi değildi, bir musluktan su akmıyor, bir
delikten su çıkmıyor, sakin kurbağalar vıraklamıyor, baygın balıklar
koşuşturmuyordu. sakallarıma bulaşan pis dumanı temizlemek istemedim. sakalımı
kesmek istemedim. karanlıkların rahibesine boyun eğmedim. o da bana bakmadı.
