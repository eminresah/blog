Title: Kahraman Olmak İsteyen Kadınlara 33 Öneri
Author: Emin Reşah
Date:  2018-06-19 02:25:54
Dp: 14218
Status: published
Image: /img/header-75.jpg


1. İyi niyet varken, kötü niyetli olmayın. 

2. Anlaşmak yerine anlaşmamayı tercih etmeyin. 

3. Sevdiğinizi söylediğiniz insanların arkasından *şerefsiz, uyuz* ve *çirkin*
   demeyin.

4. Niteliği belirsiz üçüncü sınıf kavaşelere gösterdiğiniz hürmetin bir kısmını
   kocanıza da gösterin. 

5. Çocukları maddi menfaat aracı olarak kullanmayın. 

6. Üç kuruş dünya malı için sonu belirsiz maceralara girmeyin. 

7. Kazanırsan ortak, kaybedersen köstek olacak insanların aklıyla hareket
   etmeyin.

8. Kocanızın annesine sinkaflı küfürler etmeyin. Kocanızın babasına da sinkaflı
   küfürler etmeyin. Kocanıza da sinkaflı küfürler etmeyin. Genel olarak
   küfretmeyin.

9. Çocuklarınıza baba tarafı akrabalarını canavar gibi göstermeyin.

10. İyi niyetli insanlar için *tehlikeli* ve *sapık* gibi laflar ederken
    manasını idrak edin.

11. Tüm dünyanın merkezindeymiş gibi davranmayın. 

12. Dünya, hayat ve etrafınızdaki herkes size daima mutluluk borçluymuş gibi
    davranmayın.

13. Altına imza attığınız anlaşmaları yerine getirecek kadar dürüst olun. 

14. Çocuklarınızı üzerinde pazarlık edilen rehine, bir duyarlılık tahtası, bir
    gelir kapısı, bir dilenme aracı olarak görmeyin.

15. İnsanların kalplerini yapmayı beceremiyorsanız, en azından yıkmamayı
    becerin.

16. Cinsiyetiniz davranışlarınızla belirlenir. Erkek gibi davranmaya çalışıp,
    kadın muamelesi beklemeyin.

17. Duygularınızdan başta siz sorumlusunuz. Siz istemedikçe kimse sizi mutlu
    veya mutsuz edemez.

18. Çıkmayı bilmediğiniz çukurlara girmeyin. 

19. Fare tıynetli insanlarla oturup başkalarının etini yemeyin.

20. Kahve içtikten sonra çıkan şekillere gerçek muamelesi yapmayın. 

21. Sizinle sorunu olmayan insanlarla sorun üretmek marifet değildir. 

22. Sorunlarınızı sırf onlardan daha zevkle şikayet edebilmek için büyütmeyin.

23. Kıçıkırık klişelerden başka yazacak iki kelimeniz olsun. 

24. 40 yaşından sonra simanızdan sorumlusunuz. Yüzünüzde sevimlilik yoksa,
    kalbinizdeki sevimsizliktendir. 
    
25. Kabiliyetinizi göstermek için ürettiğiniz sorunların, çözümleri konusunda da
    bir fikriniz olsun.
    
26. Eviniz camdansa, başkasının penceresine taş atmayın. 

27. Muhatabınız her kusurunuzu yüzünüze vurmuyorsa, bu onun zayıflığını
    göstermez. Örtüyorsa, sizin de örtmenizi beklediği içindir. Perde açılınca
    şikayet etmeyin.
    
28. Cahillere ders vererek alim olunmaz.

29. Bağırabiliyor olmak her zaman öyle konuşmayı gerektirmez. 

30. Kendinizle olan sorunlarınızı başkalarıyla değil kendinizle çözün. 

31. Sabah beraber kahvaltı ettiğiniz arkadaşınıza, öğleden sonra ahlaksız
    isnatlarda bulunmayın.
    
32. İyilik varken kötülüğü, derinlik varken sığlığı, akıl varken aptallığı,
    izan varken dengesizliği, gerçek varken vehmi tercih etmeyin. 
    
33. Elinizde imkan olması, bunu kullanmanın getirdiği sorumluluktan kurtarmaz.
    Giriştiğiniz işlerin sonu kötü gidince başkasını suçlamayın. 

