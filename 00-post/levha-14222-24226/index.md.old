Title: Levha 14222
Author: Emin Reşah
Date:  2018-06-22 23:43:14
Dp: 14222
Status: published
Image: /img/header-109.jpg

İçin için yanan bir alev. Elim, kor olmuş, resimler çiziyor. Geçmişi, geleceği,
ikisi arasındakileri ve anın büyüsünü. 

Ruhlar bir vadede bir araya gelecek: Hepimiz bir hamurdanız. Bizi
birleştirecekler. Kaybolmayı göze alabilecek misin?

Biri *cennette ne istersin?* dedi: Tamamlanmış olmayı isterim. Zaman dışı bir
durum cennet, onun için sonsuz ve onun için anlık. Benliğin olmadığı yerde, ne
gibi bir dünyevi zevkten bahsedebilirsin?

Dedemle kavuşmayı ve babama sorular sormayı isterim ama ruhlarıyla karışıp, tüm
meraklarımdan vasıtasız ve sözsüz kurtulmak daha güzel. 
