Title: Virgül 3 Ağustos #4 
Author: Emin Reşah
Date:  2018-08-03 16:26:37
Dp: 14263
Status: published
Tags: An, Aydınlanma
Image: /img/header-24.jpg

Eskiyi ararız, çünkü doğduğumuzda o vardı. 

Eski gazete okumayı çok severim, üç beş yıl öncenin gazetelerini. Çünkü bir
kahin gibi o zamandan sonra neler olacağını biliyorsun, o zamanki o insanlar ne
kadar da büyük belirsizlik içinde yaşıyormuş...

Şimdinin en büyük zorluğu bu: Bugünkü endişelerimin endişe olarak kalacağını
bile bilmiyorum. Geçen annemle konuşuyoruz, *hali hazırdaki dertlerimizi,* ve
ben bir yerde, *diyelim kanser olup, üç ay sonra ölsem de mesela bu dertler sona
erer* dedim, *bizim de bir garantimiz yok.*

*Nostalji* bizim bu garantiyi arayışımız. Geçmişe dönebilsem, başıma gelecek en
kötüsünün *şimdi yaşadıklarım* olduğunu biliyor olacağım, *anı yaşamak* mümkün
olacak ama şimdi *anı yaşamak* mümkün mü, yarına çıkacağım bile garanti değil.
