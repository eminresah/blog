---
title: "Virgül 20 Şubat"
date: 2020-02-20 09:36:57
expiryDate: 2021-02-19 09:36:57
dp: 14829
featured_image: "/images/header-11.jpg"
images: ["/images/header-11.jpg"]
published: true
tags: []
---



Hemingway'in yazmayla ilgili üç ilkesinden bahsederler. 

**Kendine iyi hissettiğin yerde bitir**

Yazmaya ara verirken, problem çıkan ve duvara tosladığın yerde değil, kendini iyi hissettiğin yerde ara ver demiş. İnsan zor yerde bıraktığında yeniden başlamayı erteler de erteler, sonra o yazılar bitmez olur (kendimden biliyorum.) Yazmanın kolay olduğu, ne yapacağını bildiğin yerde bırakırsan, sonraki *oturumda* kendini iyi hissederek başlar ve yazmaya devam edersin. 

**Dün yazmış olduğunu tekrar yaz** 

Yeniden yazarak henüz yazmadığın kısmı düşünmeye ve zihnini problem üzerinde odaklamaya hazırlanırsın. Ne yazmış ve yazmamış olduğunu hatırlamak, yenni kısımları yazmayı da kolaylaştırır. 

**Baştan mükemmel bir yazı bekleme** 

Genelin yazmayla ilgili algısı *otur, yaz, gönder* şeklinde ama uzun yazılar daha çok *yaz, düzelt, yeniden yaz, düşün, vazgeç, yeniden yaz, sil, yeniden yaz...* şeklinde daha uzun bir mücadelenin sonunda yazılıyor. Aradaki aşamaları görmeyen ve görmek de istemeyenlerden *aa, ne kadar da yeteneklisiniz* ilgisini görmek güzel, ancak yazmak isteyen kişi yayınlanan hemen her yazının üzerinde çalışılmış bir *ürün* olduğunu düşünse kendini daha az yorar. *İlk taslak her zaman boktandır* ([First draft of anything is shit](https://quoteinvestigator.com/2015/09/20/draft/)) dediği de rivayet ediliyor zaten hazretin. 


