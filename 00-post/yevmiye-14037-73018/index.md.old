Title: Yevmiye 20/12 13:16
Author: Emin Reşah
Date:  2017-12-20 13:16:41
Dp: 14037
Status: published
Image: /img/header-68.jpg

[Gaia hipotezi](https://t.co/FboIfaw2lp), Dünyanın tek bir organizma gibi
davrandığını, diyelim denizlerdeki tuzluluk, havadaki bileşenler ve genel canlı
etkileşimlerinin *hayatta kalmaya* odaklı bir canlı tarafından belirlendiğini
söylüyor. Gezegen tek bir canlı olduğunda, *canlılığını korumak için
davranacaktır* şeklinde bir iddia mümkün oluyor.

Bunu yorumlarken, insanın *özel bir canlı* olduğu düşüncesini bir kenara
bırakmak gerekiyor. Biz de Gaia'nın (sanırım zararlı) organelleri arasında
bulunuyoruz. Hatta bu hücrenin kanseri haline gelmiş bile olabiliriz. 

Bu hipotez, bu sebeple beni (diyelim küresel ısınma konusunda) *rahatlatmak*
yerine, endişelendiriyor. İnsanlık eğer Gaia için bir hastalıksa, bu hastalıkla
da özel olarak mücadele edecek antikorları geliştirmesi muhtemel. O durumda
insanın başına, *havaların biraz sıcak geçmesinden* daha büyük bir bela
yaklaşıyor demektir.

