---
title: "Virgül 13 Ocak #1"
date: 2019-01-13 19:44:23
expiryDate: 2020-01-13 19:44:23
dp: 14427
featured_image: "/images/header-99.jpg"
images: ["/images/header-99.jpg"]
published: true
tags: []
---



Her gün aynı şeyi yapabileceğim bir hayatı özlüyorum. Sanırım mevzu benim için
biraz bu. Korkmadan,işler nasıl gider, falance ne olur, dünya nereye gider, ben
ölür müyüm, vesair vesair işleri yapmadan kaybolur muyum, dünya bir yana
giderken beni terkeder mi ve bunun gibi endişeleri bırakıp, her gün neyi
seviyorsam, ne bana keyif veriyorsa onu yapacağım bir hayat.

Sanırım başkalarının etrafımda olmasından bundan dolayı pek memnun olamıyorum.
Başka insanlar belirsizlik demek, bir gün bir şey isterler, diğer gün başka bir
şey. Bir gün böyledirler, diğer gün şöyle. Bugün dediklerinin tersini yarın
yaparlar ve bugün kınadıklarını her gün arzularlar.

Ama sen de söyle değil misin dostum? Sen de o insanların normalde olacaklarından
daha dengesiz, gel git akıllı değil misin? Burada yüzlerce çelişkili cümlen
bulunabilir, yeterince sabırlı birisi senin ne kadar dengesiz olduğuna dair
kitaplar da yazabilir.

Evet ama bunun sebebi var: Mazurum bence. Sevdiğim insanlar beklediğim gibi
yaşamadığında, iki seçenek duruyor önümde: Ya onlara uyacağım, ya kendime.
Bunların ikisi de daimi olamıyor, *sadece kendi düşündüğümü yaparım* diyecek
kadar cesur değilim, çünkü mesela çocuklar için, annem için bir anlamım var:
Henüz o kadar *otistik* olmadım. Ancak daima onların dediği, istediği gibi
yaşamak da zor, çünkü istedikleri şeyler boş veyahut anlamlarına vakıf
olamayacak kadar kabayım, bana hepsi sadece gelip geçici geliyor.

Kendimi bildiğimi iddia etmiyorum, ancak aslında çoğu insana göre kendimden
beklediklerim belli, sorun bu beklentilerin karşılanmasının zor olması ve benim
hayatla ve diğer insanlarla daima bir pazarlık halinde olmam. Beni bir manastıra
kapatmalarını ve sadece yazıp çizerek ve program yazarak hayatımı geçirmemi
bekleyemiyorum. Çünkü bana *ihtiyaçları* olduğuna inanıyorum, ne kadar doğrudur,
bilemem.

Bir de, bence, bu hayatın seni sıkmayacağından o kadar da emin değilsin. Kendini
kandırma, bence ne istediğini sen de diğerleri kadar bilmiyorsun. Dünyanın en
kendini bilen kişisi de olsan, ruhunun derinliklerinde nelerin kaynaklandığını
bilemezsin. Bir gün böyle olursun, öbür gün şöyle.

O halde istediğim dinginliğin *yaşanacağı* tek yer mezarlık. Sanırım bundan
dolayı ölüm bana *korkunç* değil *dingin* geliyor.

