---
title: "Levha 14241"
date: 2018-07-11 17:42:22
expiryDate: 2019-07-11 17:42:22
dp: 14241
featured_image: "/images/header-110.jpg"
images: ["/images/header-110.jpg"]
published: true
tags: []
---



İnsan hata yapar. Sonra bazısı hatasını görünce, bir şekilde geri adım atar, en
azından hata olduğunu ikrar eder. Bazıları böyle yapmaz, sırf hatasıyla
yüzleşmemek için daha büyük hatalar yapmaya devam eder. Sonra bu hataları
gizlemek için yalan söylemeye alışır. Sonra yalanları başka yalanlarla kapatmaya
uğraşır. Zihni dolar, düşünceleri kaosa, geceleri kabusa döner. 

Ne olacağını bilmiyordur. Bunu unutmak için daha da içine kapanır. Kendisine
soru sormayacak birilerini arar, belki kitaplar, belki filmler. Onu
sorumluluktan kaçıracak, ses etmeyecek ve kafasını dağıtacak arkadaşlar.

Sonunda bir gün, etrafının ona saygı duymadığını somut olarak hissettiğinde,
dünya ile bağlantısı, gerçekle arasındaki hukuk zemine indiğinde, tüm sahne
dağılır. Bazıları bundan sadece *akıl hastalığı* ile kurtulur, bazılarının sonu
intihardır.

