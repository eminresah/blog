---
title: "Aslanın Dili"
date: 2017-12-23 14:25:28
expiryDate: 2018-12-23 14:25:28
dp: 14040
featured_image: "/images/header-51.jpg"
images: ["/images/header-51.jpg"]
published: true
tags: []
---



> "Wittgenstein”—he deepened his voice—“famously wrote, ‘If a lion could talk,
> we couldn’t understand him.’ But no! If a lion could talk, we’d understand him
> just fine. He just wouldn’t help us understand anything about lions.”
> 
> “Because he wouldn’t be a lion,” another researcher said.
> 
> “Right,” Dennett replied. “He would be so different from regular lions that he
> wouldn’t tell us what it’s like to be a lion. I think we should just get used
> to the fact that the human concepts we apply so comfortably in our everyday
> lives apply only sort of to animals.” He concluded, “The notorious zombie
> problem is just a philosopher’s fantasy. It’s not anything that we have to
> take seriously.”" -- from [Daniel Dennett’s Science of the Soul](http://ift.tt/2nUb1Df)

Wittgenstein'ın meşhur sözüdür: *Bir aslan konuşabilseydi, onu anlayamazdık.*

Dennett'le ilgili [bir yazıyı](http://ift.tt/2nUb1Df) okurken, Zihin
Felsefesi'nde zombi problemi olarak bilinen, kısaca *insan gibi görünen ve öyle
davranan, ancak bilinci olmayan bir canlının (zombinin) ne farkı olurdu?* diye
anlatılan bir problemi, bilinç gibi, *felsefeci fantazisi* diye inkar ettiğini
gördüm. *Consciousness Explained* kitabında da, basitçe, *bilinç* denen kavramın
içi boş bir kavram olduğundan hareketle, neden bize bilinçliymişiz gibi
geldiğimizi anlatıyordu.

Wittgenstein'ın bu sözü hakkında, *Bir aslan konuşabilseydi, onu gayet iyi
anlardık ama o bize aslanlar hakkında bilmediğimiz hiçbir şey söyleyemezdi*
diyor. *Çünkü o bir aslan olmazdı.*

Zombi de benzer oluyor, o zaman. Zombi konuşabilseydi, bize konuşamayan zombiler
hakkında bir şey söyleyemezdi...

Buradaki problem şu: Konuşmak dediğimiz şeyin tam bir tanımını yapmadan, bu
kadar yalınkat, *söylerdi, söyleyemezdi* diye ayırmak mümkün değil. Hayvanlar
arasında konuşma diyemesek de bir anlaşma olduğu kesin, bunu hemen bütün
türlerde bir şekilde gözlüyoruz. Biz diyelim köpeklerin *dilini* taklit etmeye
başladığımızda, *köpek olmak* hakkında herhangi bir fikir edinemeyecek miyiz? 

Ben burada Wittgenstein'ın daha doğru (ve farklı) bir şey söylediği
kanaatindeyim: Bir aslanın insan kavramlarını öğrenmesi ve bunları kullanması
imkanı yok, bizim ise onları gözleyerek, onları inceleyerek, aslan olmanın
keyfiyetini anlama imkanımız var. Neticede (eğer evrimsel bakıyorsak) aslanların
eski insanların yaşantısına benzer bir hayatları var, avcılık yapıyorlar,
yiyorlar, yatıyorlar, uyuyorlar, sürüleri var, eşleri var. Bunların hangisinin
*insanlar tarafından anlaşılamaz* olduğunu anlamadım.

Şu söylenebilir: Aslanlar için benzerlikler var ama diyelim karıncalar
konuşabilseydi, bizim kavramlarımızı kullanıp, kraliçeye nasıl bağlı olduklarını
anlatamazdı. Bence bu da yanlış, zira, düşünün, etrafınızdaki herkes hem
kardeşiniz, hem iş arkadaşınız, hem de aynı ülkenin vatandaşı. Bence böyle bir
bağlılık, karıncanın yuvasına bağlılığına benzer. 

Her ne kadar, evet, diyelim *cumhuriyet* kavramını bir karıncaya anlatmak mümkün
değilse de, onların konuşma bilseler bize kendi kavramlarını anlatamayacakları
doğru değil. Zaten tartışma bu da değil: *Konuşsaydı, nasıl anlatırdı?* asıl
soru, neyi neye benzeterek, hangi analojileri kullanarak?

