Title: Yetişkinler 
Author: Emin Reşah
Date:  2019-09-28 14:29:10
Dp: 14684
Status: draft
Image: /img/header-28.jpg


Yalnızlığın dünyamız gibi gökyüzünü kapsadığını düşündüğümüz zamanlarda
yaşıyoruz. İnsanlar uzayın derinliklerine baktıklarında *orada bir şeyler*
olmalı hissini yaşıyor ama *olmalı* hiçbir zaman var'a dönüşmüyor. *Oradaki
şeyler* uzakta çünkü.

Dr. Çağrışan her zamanki katılığında odasının kapısını açıyordu. Şifreleri
girerken, telefonu çaldı, ara vermemek için bakmadı. Bu kadar uzun şifrelerle
girilen oda Üniversite'nin *dünyadışı varlıkları araştırma birimi* adını almış
ama asıl işi diğer ülkelerin askeri teknolojilerini ve *ufoların* kaynaklarını
araştırmak olan laboratuvarına aitti.

Odaya girdikten sonra telefona baktı. Oda tüm elektronik müdahalelere
kapatıldığı için tekrar arayamazdı ama mesaj atmak için sekreterine bir not
bıraktı. *Tam odaya girerken aradın, hayırdır.*

Birkaç dakika sonra gelen mesajdan *acil görüşmemiz lazım, dünya dışı varlıklar
iletişime geçti* diyordu. Arayan Üniversite'nin Astronomi bölümünün başkanı Dr.
Yıldızbakan'dı. Yıldızbakanın bu haberi kendisinden önce haber almış olmasını
tuhaf bulduklar. Güneş sisteminin ötesindeki gezegenleri bile tarayıp, canlılık
sinyali olup olmadığını bulmaya çalışan birimin başındaki birinin bu haberi
bölüm başkanından almasını beklemezsiniz. *Yine yalan ufo haberlerinden biri
olmalı, Rusların Z7 disk uçaklarını denemeye başlayacağını biliyoruz* diye
düşündü ama Astronomi bölüm başkanının bu gibi haberlere kendi kadar şüpheyle
yaklaşacağını biliyordu.

Adama mesaj gönderip, odadan çıkma prosedürlerine başladı. Çıkış bölgesine
gitti, kıyafetlerini tamamen çıkardı ve girerken üzerinde bulunmayan herhangi
bir nesnenin olmadığı makinelerce kontrol edildikten sonra tekrar giyindi. Çıkış
şifrelerini ve biyometrikleri girmesi girişten de uzun sürüyordu ama birkaç
dakikada halledip Yıldızbakan'ı tekrar aradı.

Yıldızbakan heyecanla *televizyon ve twitter bu haberle çalkalanıyor* dedi.
*Aramızdalarmış, binlerce yıldır bizimle irtibat halindelermiş.*

Çağrışan'ın beklediği bir şey değildi bu. *Binlerce yıldır mı?* dedi, hemen
Üniversite'nin ortak bilgisayarlarından birinin başına geçip haberleri açtı.
Ayasofya 101 kişilik bir grup tarafından işgal edilmiş ve açıklama yapılıyordu.
Gruptaki insanları tanıyan kimsenin olmadığına emindiler çünkü bu adamlar daha
çok fosillerde bulunan eski insanlara benziyorlardı.

*Bizler, sizin Neanderthal dediğiniz ama bizim Yetişkinler adını verdiğimiz
türün Dünya'daki temsilcileriyiz* diye başlayan bir açıklama yapıyorlardı.
Ellerinde kimsenin ne olduğunu anlamadığı, trident biçimli silahlar vardı,
bunları hem bir enerji kalkanı, hem de bir silah olarak kullanıyorlardı.
Açıklama yapılan yerde yatan insanlar vardı ama ortalıkta kan görünmüyordu.
Polisin tüm binayı elektronik karıştırıcılarla kuşatmış olduğu halde,
işgalcilerin iletişimi kesilmemişti ve bazı *uzmanlar* bunun bile kendi başına
ileri bir teknolojiyi gösterdiğini söylüyordu.

*Neanderthaller mi?* diye sordu kendine Çağrışan. Astronomi Bölüm Başkanı'nı
arayıp, **CCC** 50.000 yıl önce ortadan kaybolanlar mı? Geri mi dönmüşler? Geri
dönüp Ayasofya'yı mı ele geçirmişler? diye uzun uzun sorular sorabilirdi ama
onun da bildikleri şu an televizyon ekranında gördüklerinden ibaret kalacaktı. 

Ayasofya'da alınları çıkık yüz kişi, ellerinde hiç görülmemiş tridentlerle,
ortada yatan baygın insanların arasında açıklama yapıyordu. 

*Grubumuz dünyada bıraktığı üyeleri aracılığıyla sizi takip etti. Büyük göçün
ardından insanlar evrimleşti ve dünyayı ele geçirdi. Bizler bu işgali size
gelecekleri haber vermek için, dünyanın ve medeniyetin gerçek sahiplerinden
şimdiden haberdar olun diye gerçekleştirdik.* 

Yayın kesildi. İşgalci düzgün bir İngilizce konuşuyordu ama yayınların
kesilmesinden bir operasyon yapılacağı anlaşılıyordu. Ayasofya'nın Neanderthal
olduğunu iddia eden bir grup tarafından işgal edildiği, tüm dünya haberlerinden
birinci sıraya yerleşmişti. Açıklamaları her dile çevriliyordu. 

Birkaç saat daha haberler kendini tekrar etmeye başladı. Modern dünyada
olayların büyüdüğünü haberlerin kendini tekrar etmesinden anlardınız. Sonra
kavga sonuçlanır ve haberler yazılırdı. Artık gazetecilik bir tarihçiliğe
dönüşmüştü, savaşlar bitene kadar haber yok, daha sonra muzafferlerin istediği
şekilde bir yıkama yağlama operasyonu.

Dr. Çağrışan laboratuvarına dönmek yerine Uzay Bilimleri Fakültesinin altındaki
kafeye gitmeye karar verdi. Öğrenciyken tüm önemli olayları orada tartışırlardı,
belki yine gelmiştir herkes. 

Kafede iki arkadaşını gördü, biri haberleri telefonundan takip ediyordu ama
tekrara düştüğüne göre ne yapılacağını tahmin ediyorlardı. Belki arabaya binip
direkt Ayasofya'ya gitmek daha iyi bir fikirdi. Bunları konuşurken Dr.
Çağrışan'ın telefonu çaldı. Arayan yine Yıldızbakan'dı. Heyecansız bir sesle
*Alo* diyerek açtı. 

*Sana son onbin yılın en büyük astronomi olayı haber vermek için aradım* dedi
adam. *Belki de tarihin en büyük haberi.*

Çağrışan'ın kafası durmuştu, adamın kelimelerini seçmeye çalışırken ne demek
istediğini düşünüyordu. *Nasıl tarihin onbin yılı?*

*Dünyaya doğru yaklaşan bir astroid var. Tam da Neanderthaller'in dediği gibi.
Geliyorlar* dedi Yıldızbakan. 

*Nasıl yani?* 

*Adamlar işgali bugüne denk getirmiş ki, uzay teleskopları gelen cismi
farkettiğinde herkesin kendilerini dinleyeceğini düşünmüşler. Şu an dünyada çok
bilen yok ama yarım saat sonra dünya çalkalanacak. Ayasofya'yı gerçekten
uzaylılar işgal etti.*

Çağrışan hala anlamıyordu. *Neanderthal diyorsun, uzaylılar diyorsun, biri tarih
öncesi insan, biri başka dünyalardan gelmiş, ne demeye çalışıyorsun?*

Kafası allak bullak arabasına bindi, adeti olduğu üzere telefonundan navigasyon
programını açtı, Ayasofya yazdı... Telefonda bir sessizlik oldu, dönüp duran bir
halka dışında işaret görmedi ve sonra *o noktaya uygun bir yol bulunamadı* diye
bir ikaz verdi. *Ayasofya'ya mı?* diye sordu telefona ama haritaya yakından
baktığında tarihi yarımadaya giden tüm yolların kırmızı olduğu görülüyordu, ya
trafik kilitlenmiş, ya insanlar yürüyerek Ayasofya'ya gitmeye çalışıyorlardı.

Telefona bakarken tanımadığı bir numara aramaya başladı. Normalde böyle
numaraları açmak adeti yoktu ama bunun son olayla ilgili olduğunu düşündüğü için
açtı: *Efendim.* 

*Sayın Doktor Çağrışan mı?* 

*Evet* 

*Ben İstanbul Emniyet Müdürlüğünden Başkomiser Hayrettin Balcı. Ayasofya
işgaliyle ilgili bir operasyon yapmak istiyoruz ama işgalcilerle iletişim
kuracak birini arıyoruz. Sizin bu konularda çalışmalarınız olduğu söylendi. Bu
konuda bize yardım edebilir misiniz?*

*Ben de ulaşmaya çalıştım ama yollar kapalı görünüyor* 

*Yardımcı olmak isterseniz, birazdan bir helikopter sizi alacak* 

*Tabii, tabii* dedi. 

*Tamam, teşekkür ederiz.* 

Telefon kapandı. Ne olduğu konusundaki şaşkınlığına bir de operasyon eklenmişti.
Dünya son gününü yaşıyor gibi geldi bir an, nasıl olacak da düzlüğe çıkacağız?

Az sonra otoparkın yanındaki heliporta bir helikopter indi, içinden iki adam
çıktı, arabasına doğru yürüdüler. Normal zamanda olsa polislerin istedikleri
kişiyi bu kadar hızlı bulmalarına hayran olabilirdi, şu an hepsi normal geliyordu. 

*Doktor Çağrışan?* 

*Evet, benim*

*Haydi, gidelim efendim.*

Çantasını aldı, telefonunu kontrol etti ve hala çalışmakta olan helikoptere
doğru yürüdüler. Helikopter hemen kalktı.


# Ayasofya Operasyonu

Çağrışan, tarihi mabede yaklaşınca etrafının insanlarca ablukaya alındığını
gördü. Binlerce insan yolları ve parkları doldurmuş, polisin ördüğü, örmeye
çalıştığı duvarın gerisinde bekliyordu. Siyah kıyafetli robocop polislerin
operasyona hazırlandığı belli oluyordu. 

Helikopter camiye yakın bir yere indi, Çağrışan helikopterden inince beyaz
gömlekli bir polis karşıladı. *Bu taraftan* diyerek kendisine eşlik etmesini
istedi, az sonra bir barikatın arkasında komiserle yüzyüze geldiler. 

*Merhaba doktor* dedi Komiser. Sesinde *görmüş geçirmiş adamların* özgüveni
vardı ama Çağrışan adamın yüzünde *bu belaya nereden bulaştım* bakışı da aldı.
Belki her memurda vardır bu. 

*Merhaba* dedi Çağrışan, *durum nedir?* 

*Televizyon yayınlarını kestik ama biraz önce daha başka bir haber aldım.
Dünyaya yaklaşan da bir gezegen varmış.*

*Evet, ben de aldım bu bilgiyi, biraz önce Astronomi bölüm başkanıyla konuştum
ve dünyaya yaklaşan büyük bir astroid veya gezegenden bahsetti. Siz nereden
öğrendiniz?*

Adam bu soruya alışık değil gibi baktı. *Bunlar gerçekten uzaylı olabilir mi?*

*Şimdiye kadar dünya dışıyla iletişim kurma denemelerimiz hep başarısız oldu ama
bu adamların ne istediğini anlamadım. Hem zamanımız amatör astronomların çok
olduğu bir çağ, biliyorsunuz, belki de bu gelen astroidi birkaç gün önceden
haber almış bir terörist topluluktur bunlar*

Komiser bunu düşünmüş olduğunu belli eder şekilde başını salladı. *Hayır,
ellerindeki silahların kimsede olduğunu sanmam. O ellerindeki yabalar var da, ne
diyorsunuz, trident mi, onlarla insanları uyutuyorlar. Bayıltmak da değil,
uyutuyorlar. Dışarı çıkarlarsa hepimizi uyutabileceklerini düşünüyoruz.*

*Yerde yatanlar ölü değil miydi?* dedi Çağrışan. 

*Hayır, kimseyi öldürmediler. Kimseyi öldürmek istediklerini de sanmıyorum çünkü
isteseler bunu yapabilecekmiş gibi bir duruşları var. Hayvanla insan arası bir
çeşit mahluk gibi duruyorlar.*

*Benden ne istiyorsunuz?* 

*Öncelikle biriminizin diğer ülkelerin teknolojileri hakkında bilgi sahibi
olduğunu duyduk, belki böyle bir silah geliştirilmiştir. Pek sanmıyorum, kimse
insanları uyutmak için böyle ışıklı sopalar üretmez ama bir ihtimal. Sizi
içeriye gönderelim, hem konuşun ne istiyorlarmış, hem de teknolojilerine bakın.* 

*Görüşmek istiyorlar mı?* 

*Yayının kesildiğini biliyorlar, yeniden açılmasını istediler ama kabul etmedik.
Bunu müzakere etmek istediklerini düşünüyorum.*

*Beni de uyuturlarsa?* 

*Mümkün, sivillerin çoğunu uyutmuşlar. İçerideki kameralar ayine benzer bir şey
yaptıklarını gösteriyor. Tam olarak yüzbir kişiler ve hepsinin tipi şu
kitaplarda gördüğümüz eski insanlara benziyor.* 

*Neanderthallere?* 

*Eee, evet, onlara.* 

*Operasyon yapacak mısınız?* 

*İçeriye bir doktor gönderdik ve herkesin uyuduğunu, ölü veya yaralı olmadığını
söyledi. Ellerindekilere rehine gibi de davranmıyorlar, hiç öldürmekle tehdit
etmediler. Amaçları yayın ele geçirmek, dünyanın dikkatini çekmek ve gördüğüm
kadarıyla bunu yaptılar.*

*Benden ne istiyorsunuz?*

*Dağılmaları için pazarlık edin ve gerçek amaçlarını öğrenin. İçeride şiddet var
mı veya hangi devletten destek alıyorlar, buna bakın. Bu gibi geniş çaplı bir
operasyonun devlet desteği olmadan yapılamayacağını düşünüyoruz. İçeride yüz
işgalci var ve bu zamana kadar hayli profesyonel davrandılar. Ellerindeki
silahların ne olduğunu bilmiyoruz ama doktor bütün güvenlikçilerin mışıl mışıl
uyuduğunu söyledi.* 

*Söyledikleri insanlar olma ihtimalleri yok mu sizce? Neanderthaller?*

*Böyle bir ihtimal var mı? Bu adamlar fosilden mi canlandı? Nasıl olabilir bu?* 

Çağrışan durakladı. *Aklıma bir yol gelmiyor, tarih öncesinden beri aramızda
yaşayıp, farkedilmemeleri imkansız ve kullandıkları teknoloji de hiç tarihöncesi
gibi durmuyor.*

*O halde sizi gönderelim ve kim olduklarını öğrenin.* 

Çağrışan yaklaşmakta olan gezegenden de bahsedecekti ama bu bilgiyi şimdilik
kendine saklamayı uygun buldu. 

-----

Konuşmak için içeri girmek istediği söylenir

Yaklaşan gezegenin haberini içeride de alır

Özelliklerinden bahsederler. Üstünde kendi türlerinden insanların yaşadığını söyler. 

Çağrışan tüm dünyanın bu adamları dinlemesi gerektiğini söyler



## Ayasofya operasyonu
## Askeri operasyon başlayacak
## Dünyaya yaklaşan yeni bir astroid
## Ayın yarı büyüklüğünde ve dünyaya çarpma ihtimali var



Ödeme ve denge
Çalışmanın son yakası

