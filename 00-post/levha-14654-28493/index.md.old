Title: Levha 14654 
Author: Emin Reşah
Date:  2019-08-29 00:54:23
Dp: 14654
Status: published
Image: /img/header-67.jpg

Sakin bir temaşa hali. Nefesimle oturup birbirimizi gözlüyoruz. Ben ona
bakıyorum, o bana bakıyor, ben ona bakarken düşüncemi başka yerlere çevirirsem,
o da kaybolup gidiyor. Nefes çiçek gibi, bakmazsan kuruyor, ona sakin bir ilgi
gösterip fazla boğmamak lazım. Ne kontrol edecek kadar yakın, ne gözden
kaçıracak kadar uzak.

Neden olduğum yerde değilim? Olduğum yerde olmak, düşüncemin gezmemesi, sakince
oturması ve başka yere bakmaması mümkün değil mi? Bazı zamanlar öyle şeyler
hissediyorum. Sadece olduğum yerdeyim, zihnimin içi dışı bir, ayna değil de, bir
testinin iki yüzü gibi aynı. Dış dünya biraz daha pürüzlü, iç dünya biraz daha
sırlı ama neticede tek bir zihnin iki yüzü bunlar.

