---
title: "Virgül 14 Haziran, 23:20"
date: 2018-06-14 23:24:30
expiryDate: 2019-06-14 23:24:30
dp: 14214
featured_image: "/images/header-110.jpg"
images: ["/images/header-110.jpg"]
published: true
tags: []
---



Seçim geliyor ve üzerinde hemen hiçbir şey yazmadım. Niyetim yokmuş gibi
yapmaktı ama sanırım yok sayamıyoruz. 

Seçimle ilgili rol oynayacak birinci konu belirsizlik meselesi. Tayyip
Erdoğan'ın seçilmesi durumunda ne olacağını aşağı yukarı biliyoruz, diğerleri
konusunda bir fikrimiz yok. Proje diye ortaya atılanlara pek bakmıyorum, çoğunun
da pek manası olduğunu sanmıyorum, *millet kıraathanesi* lafını duyunca birileri
trollüyor sanmıştım mesela, bunun için oy verecek kimse var mı, onu merak
ediyorum.

Asıl derdim sahnedeki aktörlerden, Erdoğan'dan *daha yeni* bir ses
diyebileceğimiz bir Demirtaş'ın var. Onun da *Öcalan'ın vekili* olduğunu
düşünürsek, üreteceği siyasetin memleketin stabilitesine pek faydası olacağı
söylenemez.

Birinci meselemiz, zira, stabillik, OHAL'den önce bombaların çok sık patladığı
bir ülkeydi burası ve son birbuçuk yıldır bu sorun çözülmediyse de artık gündem
olmayacak kadar azaldı. Bazıları bu azalanın *erteleme* olduğunu ve bugünkü
milliyetçi politikalarla, önünde sonunda tekrar bir Kürt bağımsızlık hareketinin
başlayacağını söyleyebilir. Ancak diğer adayların da bu konuda önemli bir farkı
yok, bugünkü politikayı da Erdoğan'dan daha iyi uygulayacak kimse olmadığını
kabul edebiliriz.

Ekonomi konusu ise, bir noktada *imparatorlukla* barış yapmayı gerektiriyor.
Türkiye'nin dezavantajları var, bizim çarklar hep yurtdışı sermaye ile dönüyor
ve kullandığımız telefonlar için küresel kapitalizme mecbur olup, bir yandan da
Osmanlıcılık oynayamıyorsunuz. Erdoğan burada sarf-ı nazar edilmesi gerekenin
Osmanlıcılık olduğunu muhtemelen bir zamandır anladı ama seçim öncesi diskur
değişikliği yapmak uygun olmayacağından devam ediyor. 

Dahası tahminim, zaten bunun sağlık sebeplerinden dolayı Erdoğan'ın son dönemi
olduğu. Herkes yorgun olduğunun farkında herhalde, Erdoğan sonrası Türkiye
siyasetinde önemli bir toprak kaymasına yol açacak. İnşallah din artık *normal*
bir şey olup, siyaset malzemesi olmaktan çıkacak, biz de *imparatorluğa* ne
kadar muhalif olmak gerektiğini ve bunun bedelini siyasi açıdan konuşabileceğiz.
Her şeyin bir *vatan yahut silistre* meselesi olmadığı bir ortam.

Millet İttifakı adı verilen cephenin, Erdoğan'da şikayetçi olduğum hangi sorunu
çözebileceğini bilmiyorum. Ekonomik olarak yapılabilecekler büyük ölçüde benzer,
Kürt meselesinde güzel sözler söyleseler de, Erdoğan'ın çözüm süreciyle aldığı
siyasi riski bile alacak insanlar değiller, Wikipedia'nın veya PayPal'in
açılmasını ben de istiyorum, genel olarak kadro değişikliği gerekli, sıkıldık,
ben de sıkıldım, Erdoğan'ın üslubunu da sevmiyorum, yine de gelenlerin gideni
aratma ihtimali kuvvetli olduğu sürece muhtemelen Erdoğan veya o cenahtan biri
seçim kazanmaya devam edecektir.


