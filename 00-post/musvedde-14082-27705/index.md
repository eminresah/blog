---
title: "Müsvedde  3.02.18 00:41"
date: 2018-02-03 00:41:33
expiryDate: 2019-02-03 00:41:33
dp: 14082
featured_image: "/images/header-04.jpg"
images: ["/images/header-04.jpg"]
published: true
tags: []
---




*Türk Kadını'nı Allah'a Havale Etme Derneği* kurup, kendimi de derneğin *Genel
Saymanı* yapacağım. Sayman muhasip demek ama bu *kadınlara sayan sayman*
anlamında.

Bundan sonra A- ve annem dışında Türk kadınının dertleri beni germesin
istiyorum. Böyle bir hayal olabilir mi, evet, neden olmasın? Son birkaç senedir
uğraştığım konuları düşündükçe, yani, ne gereği varmış o kadar saçmalığın, ne
işime yaradı düşünüp durmak diye uzun uzun sayasım geliyor.

Bir tuhaf egosantrik haller, dünyanın en mühim dertleri kendi dertleriymiş de,
sanki erkeklerin tek vazifesi onları rahat ettirmekmiş gibi bir anlayış, sanki
hep ezilmişler, marmelat olmuşlar da, biz onları tekrar cennetin meyvesine
çevirmek mecburiyetindeymişiz gibi bir vazife telakkisi.

Ondan sonra, *why efendim saygı.* Bizim telmaşa feministler, *falanca yerde
kadın cinayeti var, o halde erkekler bize iyi davransın* kafasında. Bir yerde
bir erkek bir kadını dövdüyse, öldürdüyse, zulmettiyse, bu adli bir vakadır,
aktivizminize malzeme yapabilirsiniz ama o aktivizmin de benimle bir ilgisi
olmaz. Erkekler erkekleri de öldürüyor, bunu ne yapacağız? Bu kadar saçma fikir
mi olur? Aman bana iyi davranma, erkeğim ya ben, boynumun borcu bunlara köle
olmak. Ezelden haksızım zaten. Babası anasına kötü davranmış, onun intikamını
benden alır, falanca ayı, filanca kadını dövmüş, onun intikamını benden alır,
yaşayamadığı çocukluğun intikamını benden alır, hayat ona kötü davranmış, onun
intikamını benden alır, etrafa zevksiz saçmalıklarla gösteriş yapacak parası
olmamış, bunun intikamını benden alır... Benim de zorum neyse?

Kısacası bu milletin kadın algısından da, kadınların erkek algısından da,
arayışından da fenalık geldi. Bugüne kadar bu cinse sarfettiğim emeğin belki
onda birini bile geri alamamışımdır. Tamamen batık yatırımlar, tamamen hayatı
manasız yere kendime zorlaştırma. Kadınlarla aşağı yukarı 15 senedir meşgulüm,
*falanca da çok iyiydi, keşke böyle olmasaydı* dediğim kimse yok. Borçlu
olduğumu hissettiğim, minnet duyduğum, iyi andığım yok. Varsa yoksa kendi
dertlerini bana yamamaya çalışan, nihayetinde hayatımı zorlaştırmaktan başka bir
işe yaramamış, dingin göle inşaat kurmaya çalışıp, kendi kompleksleri ile
ortalığı batırdığıyla kalan bir takım nefsi kocaman zevat.

*Türk kadını* ve *mutluluk* benim için aynı cümlede geçmiyor. Allah'a niyazım
da, beni artık bunlarla imtihan etmemesi, geçemiyorum, belli ki, kulunu artık
bunlardan affetsin ve sabır versin.

Saymanlık vazifemin hakkını veririm değil mi?


